Hit-lō...
Hit-lō--heh...
Guá kóng...
Khàu...Lí tàu-té sī pài-kuí beh lâi?
Kàn... Lí sī leh kóng siánn-siâu?
Bô lí sī leh khàu-pē siann2--lah?
Guá thiann lí leh khàu-iau.
Kàn lín... Hiông-hiông tshut-siann sī leh tshòng siánn--lah!
Tsa-mê gún kiánn-sài tsú kah pháinn-tsia̍h kah.
I án-ne kóng, thiann tsi̍t-ē ū-iánn khì kah.
I m̄ sī ìn hó i beh tsham-ka pí-sài?
I nā m̄ khì tō mài kā bián-kióng.
Lí lóng m̄ jīn-tsin tha̍k-tsheh.
M̄ hó-hó-á phah-piànn thàn-tsînn, í-āu nài tuè lâng ē tio̍h?
Mài koh kah guá lo-so.
Tsiām-sî mài kah guá kóng-uē.
I kiânn bô kuí pōo lōo tō huah kha sng.
Guá mi̍h-kiānn tsia̍h bē liáu beh án-tsuánn? Kám ē-sái the̍h-khì ping?
I bô khuànn tiān-sī.
I khuànn bô tiān-sī.
I bô tiān-sī khuànn.
I khuànn tiān-sī bô.
I khuànn tiān-sī--bô?
A-kiōng--á bē phah--kuè-lâi.
A-la̍k--á phah bē kuài.
I tshiánn guá bô nn̄g pái tō huán-hué--ah.
Tsit tiâu bīn-kin iōng bô nn̄g sann kang tō ū tshàu-kuānn-sng.
Kū-nî kui-ke-hué-á lóng bô tī Tâi-pak.
Lán kin-nî kui-ke-hué-á lóng tī Tâi-pak。
Guá bô siūnn-tio̍h ē huat-sing tsit khuán pi-kio̍k.
Guá bô siūnn-tio̍h kóng ē in-uī tio̍h guá, huat-sing tsit khuán pi-kio̍k.
In-uī lí, hāi guá tsa-mê khùn bô hó.
Guá tsa̋ng bô oo-pe̍h luān tsia̍h.
Guá peh bô tsiah kuân.
Tī ha̍k-hāu kau bô pîng-iú.
N̂g--sian-sinn ū tī--leh--bô?
Kám-kóng lí í-king bô ài--guá--ah?
I m̄ thiann tō sī m̄ thiann, lán mā bô-i-huat.
Tú-tsiah tē-tāng guā tuā--leh, lí m̄ kín bih tī toh-á-kha sī leh siūnn siannh?
Soh-á thài m̄ tn̄g?
Soh-á thài ē bô tn̄g?
Kíng-tshat ná ē m̄ pàng lâng?
Lín ang ná ē m̄ pàng lâng?
I m̄ bat lâi-kuè Hân-kok.
Lín bóo kám tsai-iánn lí tio̍h ài-kok-tsióng-kuàn?
Lí kám tsai-iánn lín ang tī guā-kháu ū tsa-bóo?
Lín tshit-á beh khì a̍h-sī m̄ khì?
Lín tshù-lāi-lâng tsai-iánn lí thau lâng mi̍h-kiānn a̍h-sī m̄ tsai-iánn?
Siūnn ē thong siūnn bē thong lóng bô iàu-kín, kuai-kuai-á thiann thâu-ke ê uē tō tio̍h--ah.
I iáu-bē lâi.
Guá iáu-bē tshuē--tio̍h.
Ta̍k-ke lóng iáu-bē tsia̍h-liáu.
Iáu-bē kàu Bí-kok, i tō khai-sí leh huân-ló ài bé siánn-mih lé-bu̍t sàng hōo lú-pîng-iú.
Kam-á iáu-bē âng, tsia̍h-tio̍h sng-sng.
Guá tsi̍t kóng i khó bô hó, i tō kiàn-siàu tńg siū-khì--ah.
Huâinn-ti̍t án-tsuánn kóng lóng kóng bē thiann, guá í-king bô-pōo ā.
Huâinn-ti̍t lí án-tsuánn kóng i lóng kóng bē thiann, guá tsá tiō bô siánn siūnn-beh tshap--i--ah.
Lí tshian-bān m̄-thang kā lâng kóng guá tio̍h tsi̍t-tshing-bān.
Sī kā lí tòng-tsò hiann-tī tsiah kóng--ê, tsit pit sing-lí lí tshian-bān m̄-thang kā pa̍t-lâng kóng.
Lâng m̄ tsai-iánn lí beh lâi, bô guá tō tsng khah suí--leh.
Lí the̍h siánn kah lâng pí?
Bô tsia̍h-kuè tsiah-nī hó-tsia̍h--ê.
Suah m̄ tsai leh hiâm sin-suí siunn tsió.
Ná ē leh bô huann-hí?
Bián lí ke-pô.
Gún tsia m̄-bián lí ke-pô.
Ká-sú bián tsò-ping guā hó--leh.
Nā bián siōng-pan tō ū tsînn guá suî sî thâu-lōo.
Khùn bóng khùn, mài hām-bîn, bián siàu-siūnn ā--lah。
Bē-tàng thau-tsia̍h-pōo.
Bô iàu-kín.
Guá beh khì Seven, kám ài tàu bé siannh--tńg-lâi?
Lí tī Fb ū juā-tsē pîng-iú--ah?
Guá bîng-bîng tō sī iōng senn-ji̍t tsò Fb ê bi̍t-bé, ná ē it-ti̍t bô-huat-tōo ting-ji̍p?
Tsit-má liân Facebook ê táng-sū-tiúnn lóng kuai-kuai-á thiann Tiong-kok ê uē, guá khuànn--honnh lán Tâi-uân lâng í-āu khó-lîng bô Facebook thang iōng ā.
Tiong-kok tī bāng-lōo-tíng sī jú lâi jú ū sè-li̍k, gián-sî khó-lîng kan-ta tshun Twitter iáu-bē siū-tio̍h íng-hióng niâ.
Ū tāi-tsì tō kā guá Line, guá nā khuànn--tio̍h ē suî huê--lí.
Kàu tshù liáu-āu ài ē-kì-tit iōng Line khà hōo--guá.
I hó-gia̍h-lâng ā, tshiú-ki-á lóng mā iōng iPhone.
Tsìn-tsîng tiānn-tiānn tuè lâng bé Apple ê sán-phín, khai-tsînn ná khai tsuí--leh. Tān-sī tsit-má ài khah khioh-si̍p, sóo-í guá tō bô koh tuè-leh siáu iPhone--ah.
Lí mài iōng IE a--lah, iōng Chrome a̍h-sī Firefox tsiah phah ē khui.
Tsìng-hú ê bāng-tsām--honnh, ài iōng IE tsiah ē khui--khui--lah.
Tsìng-hú ê bāng-tsām--honnh, ài iōng IE tsiah khui ē khui--lah.
Ū tsi̍t ê bāng-tsām tsuan-bûn leh bē DIY ê tsâi-liāu, lí tī Google phah "Suí-suí DIY " ing-kai tō tshuē ē tio̍h--ah.
Bô kā lí phiàn, Three-M ê tshài-kue-pòo si̍t-tsāi ū-kàu hó-iōng--ê--lah! Nā-tsún kóng lí ū su-iàu--honnh, ē-tàng uì guá tsia the̍h kuí-tè-á tńg-khì lù khuànn-māi.
Three-M sī Bí-kok kong-si, tú khai-sí tsú-iàu sī leh bē kang-gia̍p iōng-phín, āu--lâi ta̍uh-ta̍uh-á tsuán-hîng, tsuán-tsò sing-sán sing-ua̍h iōng-phín, tshin-tshiūnn liâm-pòo, tshài-kue-pòo. Tsuè-kīn kuí nî in koh ū leh bē tsím-thâu.
Lí kám ū-îng thang kā guá tàu siāu-kài--tsi̍t-ē, Nike siōng sù-sī ê ê-á sī tó tsi̍t siang?
Adidas tsit kuí nî mā o̍h Nike siat-kè tsi̍t-kuá sik-tsuí kiau ê ê-á.
Lí nā beh khì bé mi̍h-kiānn, tsit hù-kīn ū tsi̍t king Costco, mi̍h-kiānn sio̍k koh tuā-uánn, lāi-té mā tsiok khuah tsiok hó se̍h--ê.
Guá lâi kā lí pò-lōo--lah. Lí tshia uì tsia sái kàu tē-jī ê lōo-kháu ê sî-tsūn--honnh, ē tī tò-tshiú-pîng khuànn-tio̍h Costco, liân-āu tī hit ê lōo-kháu tsiànn uat, tō ē thàng-khì ko-sok-kong-lōo ā.
Ikea ê mi̍h-kiānn lóng tsiânn tshoo-sio̍k, iōng bô-guā-kú tō pháinn--khì--ah.
Ikea ê mi̍h-kiānn kài hó tàu, bián guā-kú tō tàu ē hó.
Khuànn lí buah SK-two buah kah hiah kut-la̍t, tàu-té sī buah liáu ū-hāu--bô?
Sī-sé-tòo kám-siā lín lâi tsham-ka gún ê lâng-kheh muá-ì-tōo tiâu-tsa.
Guá lóng iáu-buē khì se̍h-kuè B-and-Q, i tō siu-liáu-liáu--ah.
Guá ê tiān-náu kuài-kuài, liân bē khí-lì Internet.
Lí tsa̋ng-mê Wi-Fi lóng bô kuainn--honnh?
Pâng-king lāi-té siu bē tio̍h Wi-Fi, lí nā beh iōng tshiú-ki-á khó-lîng ài khì kheh-thiann iōng.
I hit su sann kám sī khì Net bé--ê?
Giordano ê phah-tsiat lóng sī ké, kin-pún bô sio̍k guā-tsuē.
Lí kám bat khì se̍h-kuè Uniqlo? I ū lâi lán tsia khui tsi̍t king tiàm.
Gún lóng tsah piān-tong-khok-á khì KFC té má-lîng-tsî-tsìnn.
McDonald's ê hàn-pó lú bē lú sè lia̍p, lóng tsia̍h bē pá.
Mőo oo-pe̍h mē lâng "Fuck you", tse tsiok pháinn-thiann--ê.
Lí tiān-náu ê CPU sī bé Intel--ê a̍h-sī AMD--ê?
Tsit ê Youtuber lóng ē tián i ê niau-á, jî-tshiánn i ê niau-á tsiok kóo-tsui--ê.
Lí khì khuànn Youtube kám ū lí kah-ì ê im-ga̍k.
Hit ê iánn-phìnn guá bat tī Youtube khuànn--kuè, lí ē-tàng khì tshuē khuànn-māi.
Subway ê tshài ū-thang ka-tī kíng, bē-bái.
B-one kàu--ah.
Lín tshia kám thîng tī B-two?
Bô, guá tshia thîng tī B-sann.
Guá beh kàu B-sì, pang guá tshi̍h--tsi̍t-ē.
Guá beh kàu B-sì, pang guá ji̍h--tsi̍t-ē.
Tsit tâi tiān-thui bô kàu B-gōo ōo, lí ài khì tsē tuì-bīn hit tâi tsiah ū kàu.
Lí kám ū ㄦˋ-B ê iân-pit?
Lí kám ū jī-B ê iân-pit? Nā ū tshiánn tsioh--guá, guá bîn-á-tsài beh khì khó-tshì.
Cheese kháu-bī ê pizza guá siōng ài tsia̍h.
Àm-tǹg lán lâi tsia̍h pizza hó--bô?
Lín tau ê bāng-lōo sī khan kuí mega--ê?
Guá sann-tsa̍p-jī Giga ê suî-sin-tia̍p pháng--khì--ah.
Guá sann-tsa̍p-jī Giga ê suî-sin-tia̍p phàng-kìnn--ah.
Tse peh T ê ngē-tia̍p hiah kuì! lí bé ē lueh?
Tsit tshut tiān-iánn ê Tshài-póo tsiânn gâu puann, khuànn-liáu tsiânn ū fu.
Sa̋i-ióo-ná-lah, goodbye! Bîn-á-tsài tsiah koh lâi.
Guá sè-hàn tō ū khì tsù B-hîng kuann-iām i̍k-biâu, m̄ tsai tsit-má koh ū khòng-thé--bô?
Guá sè-hàn tō ū khì tsù B-hîng kuann-iām i̍k-biâu, sī kóng m̄ tsai tsit-má kám koh ū khòng-thé--bô?
Tsit-má ū guā-tsē lâng tio̍h A-hîng kuann-iām?
Ta̍k pau hueh kuan-hueh-tiong-sim lóng ē kiám-tsa ū B, C kuann-pēnn--bô, tsò lí hòng-sim.
C-kuann ê io̍h-á tsiânn kuì, siōng bô ài jī-sann-tsa̍p-bān.
Tiong-kok m̄ khíng hōo Bí-kok H-tshit-N-kiú ke-tse ê pēnn-to̍k sa̋m-phú-luh.
Jī khòng it peh nî ê liû-kám i̍k-biâu sī sann kè i̍k-biâu, tû-liáu ū H-sam-N-jī kah H-one-N-one--ê í-guā, koh ū tsi̍t tsióng B-hîng ê khòng-guân.
Sè-pau lāi ki-in ê DNA ē tsuán-lo̍k tsò RNA, ū-ê RNA koh ē tsuán-i̍k tsò lán su-iàu ê nn̄g-pe̍h-tsit.
Tsa-bóo kah tsa-poo ê ki-in tsú-iàu sī tsha tī tē-jī-tsa̍p-sann tuì ní-sik-thé, tsa-bóo sī XX, tsa-poo sī XY.
Lí khì giām DNA, khuànn-māi i kám sī lí ê tshin-lâng?
Lín fans kin-á-ji̍t nà bô lâi?
In tau ê tiān-hué lóng uānn LED--ê, ke tsiânn kng--ê.
A-lîng tio̍h-siong a, lí kám ū OK-páng thang hōo i tah?
Thiann-kóng Tshiong--ê bé PS-four--ah, lí kám tsai-iánn?
Lí kám ū beh lâi sńg PS-two?
Microsoft ê X-box sam lio̍k khòng kám ū lâng bat sńg--kuè?
Guán tiān-náu sī tàu Office Word jī khòng it khòng, ū-thang khiām-tsò ODT tóng.
Lí Word nā phah-liáu, ài ē-kì-tsit tsuán-tsò PDF tsiah the̍h-khì ìn.
Gún kong-si lóng iōng Excel lâi tsò siàu.
Lín tsit pái siōng-khò, kám ū beh iōng Powerpoint lâi tsò tâu-iánn-phìnn?
Tán--guá--tsi̍t-ē, tsit kuí kang guá ê tiān-náu siooh-tooh-siooh-tooh, tann Outlook bē-tín-bē-tāng.
Lí tsò-hó ê PPT, sing kià tsi̍t hūn hōo guá phīnn-phang--tsi̍t-ē hó--bô?
Tóng-àn thuân-khì Google Drive, pun-tiunn hōo--lâng khah hong-piān.
Tsu-liāu khǹg tsi̍t hūn tī Dropbox tsò iú-pih, khah m̄ kiann SSD hiông-hiông hāi--khì.
Ping-kî-lîm lāi-té tsham tsi̍t-kuá Oreo mā tsiânn hó-tsia̍h.
Thiann-kóng in kong-si āu--ji̍t àm-sî ài pān tsi̍t tiûnn party.
Tú-tsiah kong-hn̂g-lāi ū tsiânn tsē lâng tī hia sńg Pokémon.
Tshiūnn-á-tuī kin-á-ji̍t kòng hiah bái, tsi̍t-ē-á tō GG a.
I tsiūnn PTT khì phoo bûn tâu in pē-bú án-tsuánn tú án-tsuánn, kiat-kó bô lâng tshap--i.
Tse thîng-sik sī iōng Python siá--ê, in-uī Python ê gí-huat khah kán-tan.
JS tō sī JavaScript ā, kā lí kóng lí lóng bē-kì--tsit--ah.
React kah Redux kap tsò-hué iōng tsiânn sù-sī.
Tse bāng-tsām kám ū iōng-tio̍h Redux?
Tsit-má siá bāng-tsām tsiânn thiám-thâu, lóng ài iōng-tio̍h Webpack tsiah ū thang tsò tāi-tsì.
Django sī Python siá ê tsi̍t ê khai-guân ê khing, i ê nńg-thé siat-kè iōng MVT ê bôo-sik, MVT hun-pia̍t tāi-piáu Model bôo-hîng, View kài-bīn kah Template pang-bôo.
I tsit-má siá ê Javascript lóng sī iōng NodeJS tsáu--ê.
Tsiânn tsē ha̍k-hāu thâu tsi̍t mn̂g khò tō sī kà C-plus-plus--ê.
Guá sī siá C--ê, lí--leh?
Guá tú-tsiah khì khuànn tshia, hit-lō TIIDA ê āu-táu kán-ná koh bē-bái.
Gún tau lóng sái Toyota ê Camry, khah kuàn-sì.
Lí tsit niá T-shirt jiâu-jiâu, the̍h-khì ut-ut--leh--lah.
Siūnn-beh ka-tī khuànn VR, tō ài sing khì bé tsi̍t tsoo khah hó ê GPU siat-pī.
Tsit-má AI tsiok phānn--ê, kóng-tio̍h AI tō bē-su ē thàn-tuā-tsînn kāng-khuán.
Tsit ê ki-khì-lâng ê TTS sī iōng HTS a̍h-sī Tacotron-two tsò--ê?
Lí kám bat thiann-kuè ABCD káu kā ti?
Khiâ Gogoro tiān-tōng-tshia mā bô khah tiām, m̄-koh m̄-bián ka-iû, tsí-sī put-sî ài khì uānn ba̍t-té-lih.
Sin-tik tshia-thâu tuì-bīn ū tsi̍t king SOGO, mn̂g a̍h bô kuainn, líng-khì lóng tsáu--tshut-lâi--ah.
In sann ê tō siáu Apple, ta̍k-pái tshut sin ê iPhone lóng tsáu-khì kah lâng pâi-tuī.
Tsit tǹg hōo guá tshiánn, guá lù VISA tō hó.
Tsit tiunn sìn-iōng khah ê khah-hō sī sù jī it khòng tshit ngóo lio̍k lio̍k jī ngóo pat kiú sam kiú khòng pat, ing-kai sī Master khah.
Hit king gîn-hâng ū sak JCB ê khah, kóng siánn-mih... iōng JCB tō hōo lí sa-bì-sù.
E-tsái-á ū lâng khà tiān-uē lâi, kóng siánn-mih tsit kò gue̍h tī tiàm-lāi lù JCB, lù tshiau-kuè tsi̍t-tshing khoo tō sàng hó-khang。
Tsit gōo nî lán Tâi-uân ê GDP lóng tsing-ka nn̄g pha, tsú-kè-tshù tsat-kuè kóng, kin-nî ê GDP khó-lîng ē pí gōo-bān nn̄g-tshing sann-pah khòng sì khoo bí-kim koh-khah kuân.
Ha̍k-hāu ê BBS bô lâng leh iōng, siu-siu--khí-lâi--ah.
Tsit pái lo̍k-im tō tsiàu SOP tsò tō hó--ah.
In tō sī bô tīng SOP, tsiah ē ta̍k-pái lóng ē làu-kau mi̍h-kiānn.
In ê server lóng sī tsng Linux--ê, khah hó kuán-lí.
Thui-tsiàn lí iōng Ubuntu khuànn-māi-á, i senn liáu kah Windows kāng-khuán-á kāng-khuán.
Windows Vista kah Windows tshit ê jī-hîng lóng ū tsi-uān Unicode Extension-B ê jī ā.
Lí tshiú-ki-á sī Android a̍h-sī iOS--ê?
Ài la̍p-tsînn, iōng PayPal ê kháu-tsō a̍h-sī iōng sìn-iōng khah lóng ē-sái lù.
Mài koh īong Big-five--ah, iōng UTF-peh khah bē tshut būn-tê.
Email guá kià--ah, mā ū CC tsi̍t hūn hōo gún tsóng--ê.
Ha̋nn? Guá bô siu-tio̍h lí ê E-mail ā, lí kám sī kià khì guá ê G-mail?
Thâu-ke! Tsi̍t uánn la̍k-á-mī, tsi̍t hūn lòo-suh-bué!
A-tshiong--á siánn-mih ga̍k-khì lóng ē-hiáng, liân sí-sōo-mì lóng ē-hiáu pûn.
I put-tsí-á gâu, koh ē-hiáu pûn sí-sōo-mì.
Tsit nn̄g hūn pang guá ìn siang-bīn A-four, hit tiunn hái-pò ìn A-sann tshái-sik--ê.
Tân Kiàn-uí ê kua tsiok hó-thiann--ê, i tshut ê CD guá lóng ū bé.
Tsit ki BB call í-king piàn-tsò kóo-tóng, bô lâng beh ti̍h--ah.
Tsit nn̄g ki iâu-khòng--ê pang guá the̍h-khì hōo lâng copy--tsi̍t-ē.
M̄ tsai guá tsit ki tshiú-ki-á sī sann-G--ê a̍h-sī sì-G ê tshiú-ki-á?
Sì-G ê SIM khah kám ē-tàng tshah tī sann-G ê tshiú-ki-á lāi-bīn?
A-îng--á ê hit tiunn HTC kóo-phiò, tsi̍t-tshing khoo lak kah tsit-má tshun bô tsi̍t-pah.
Án-ne tsò kám OK?
Sann lí tshīng L--ê a̍h-sī M--ê?
Gún kiánn tshīng XXL--ê, kám ē-sái hōo gún tshì-tshīng?
Guá thâu tsi̍t ki tshiú-ki-á sī bé Nokia--ê.
Yahoo í-tsá tsiânn ū-miâ, m̄-koh tsit-má í-king tó--ah.
Khì PC-home bé pit-tiān kám ū pí khì tiàm-lāi bé khah kín?
Hōo-suànn bē-kì-tsit tsah--ah, QQ.
Khu--ê tshiùnn ê R-and-B ū-kàu hó-thiann.
Thâu-ke guá ná ū hiah sán! S--ê guá nà tshīng ē lueh!
Lí hit ki Sony sī kuí tshùn--ê?
Sony tshiú-ki-á kám ū hó iōng?
Sony--ê a̍h-sī Samsung ê tshiú-ki-á, tó tsi̍t ki hip-siòng hāu-kó khah hó?
Ū beh khì StarBucks bé ka-pi--ê--bô? Tsit lé-pài bé tsi̍t pue sàng tsi̍t pue!
Kong-si thâu-tsîng tō ū U-Bike ê tsām, lán nā siōng-hā-pan khiâ U-Bike ē thong.
Kám ē-tàng mâ-huân lí kiò tsi̍t tâi Uber lâi tsē?
Thiann-kóng Uber ê kong-si bô pó pó-hiám, tshut tāi-tsì bô lâng ē hū-tsik.
Lô--ê ū tsi̍t tiunn VIP khah, kín khì kā i tsioh.
Lán tsa̍p nî tsîng ka-ji̍p WTO, bé-bē mi̍h-kiānn khah bô khioh-suè.
Tâi-uân tah-ìng í-āu ē iōng "í khai-huat kok-ka" ê miâ tī WTO kah lâng tshiâu tāi-tsì.
Tshia-hō SRZ ngóo sam sù kiú ê tshia-tsú, tshiánn tàu suá tshia--tsi̍t-ē, lí tsa̍h-tio̍h keh-piah ê tshia a.
Kám-siā ta̍k-ke siu-thiann kin-á-ji̍t ê tsiat-bo̍k, tsia sī Suí-suí Kóng-pò tiān-tâi AM it khòng tshit tiám ngóo tshing hik.
Lí tsit-má leh siu-thiann--ê sī siōng-kài tshù-bī ê tiān-tâi Taiwan radio FM kiú sù tiám it. Kok-uī thiann-tsiòng pîng-iú ta̍k-ke hó, guá sī kin-á-ji̍t ê DJ Bí-hún.
Tse tsheh-phāinn-á bīn-tíng ū sann ê tsiű-tsiú, sann ê sik-tsuí lóng bô kâng.
Gún uì Formosa lâi--ê, lín--leh?
Lán ê bāng-tsām sí--ah, lí kiânn SSH ji̍p-khì tsú-ki lia̍h-lāu hó--bô?
Lí kā mi̍h-kiānn thuân-khì FTP hōo--guá hó--bô?
Siōng kiann--ê sī thua lî-á-khah kap âu khì tshâ-kang-tiûnn put kì-sut-hu, ē lōng kah kui bīn kui thâu-mn̂g lóng sī n̂g-sik kì-sut-hu, bái koh kan-khóo, m̄-koh guá lóng m̄-bat thiann âu huah thiám.
Guá ê iPad it-ti̍t thiàu-tshut iOS beh king-sin ê thong-ti.
Guá khuànn lí bē-sóng.
Guá khuànn lí tsiânn sóng.
Guá khuànn i bô-sè-jī tshu--tó, siūnn-beh kā kuan-sim, a̍h tsai ē khì hōo tòng-tsò piàn-thài, tsin-tsiànn sī hó-sim hōo luî tsim.
Guá tah-ìng lí ē sí-sim.
I tah-ìng guá ē tha̍k-tsheh.
Guá thê-tshínn lí ài tha̍k-tsheh.
I thê-tshínn guá ài tsia̍h io̍h-á.
Guá kiò lí kòo tiàm.
Guá nà ē tsai?
Ta̍k-ke kóng ū suí--bô?
Ū--ooh.
Ū ōo.
Ū őo.
Tsuân Tâi-uân ū nn̄g-tshian sann-pah gōo-tsa̍p-it-bān lâng, pí kū-nî ke tsi̍t-bān la̍k-tshing nn̄g-pah peh-tsa̍p-peh ê.
I tiān-sī khuànn-bô.
Bô i khuànn tiān-sī，tō bô lâng ē khui a.
I khuànn pò-tsuá tsai-iánn tsit ê siau-sit--ê sī--bô? Bô, i khuànn tiān-sī.
Sî-tsing, sî-tsing, lí ná ē tsiah bô-îng?
Lí ê hīng-hok tī tó-uī?
Iân-pit-a̍p-á té siánn-mi̍h?
Siánn-lâng pak-tóo-iau?
Lí teh siūnn siánn-mi̍h?
Tsit pún tsheh juā-tsuē tsînn?
Tsit ê gín-á tsit kái khó-tshì tsìn-pōo kuí hun?
Toh-tíng ê tī tshun kuí kha?
Lí àm-tǹg siūnn-beh tsia̍h siánn-mi̍h?
Lí tsò-kuè siánn-mih piànn-sàu ê khang-khuè? Tsò ê sî-tsūn ài tsù-ì siánn-huè?
Tshiánn-mn̄g tang-sî pí-sài?
Lán ê tshia-uī tī toh?
Khàng-keh-á lāi kíng tó tsi̍t ê suán-hāng siōng thò-tòng?
Tshiánn-mn̄g ē-té tó tsi̍t kù ê kóng-huat lán Tâi-gí bē án-ne kóng?
Tshiánn-mn̄g tsit kù uē biâu-su̍t ê luē-iông, bē-tàng iōng ē-té tó tsi̍t kù lâi thè?
Tshiánn-mn̄g ē-kha tó tsi̍t hāng khah hû-ha̍p tuì-uē ê tsîng-kíng?
I bé tó sann pún tsheh?
A-hiân kuí huè? Kóng-uē ê khuì-kháu bē-su tuā thâu-ke.
Lāu-su tú-tsiah kóng--ê sī siánn-mih ì-sù? Guá bô-sè-jī khùn--khì--ah, siánn-mi̍h lóng bô thiann--ê.
Khà tiān-uē beh tshuē Png sió-tsiá--ê sī siánn-mih lâng?
A-pô kah sian-sinn-niû siāng ū khó-lîng sī siánn-mih kuan-hē?
Lí nā beh lâu jī-tiâu-á hōo lín bú--á, kóng lí bô beh tńg--lâi tsia̍h àm-tǹg, lí ài án-nuá siá?
Lín tsit ê tsa-bóo-kiánn pâi tē kuí?
Tshiánn-mn̄g Ting thài-thài ê tsa-bóo-kiánn kin-nî kuí huè?
Kim-kue, hiunn-koo, kiat-thâu-tshài, lí beh tsú siánn tshài?
A-niâ iô, a-tia sioh, iô-lâi-iô-khì, a-tī-á ū khùn--bô?
Khà tsi̍t thong tiān-uē, mn̄g gún lāu-bú tsia̍h-pá--ah--bē?
Tse ia̍h he?
Tsit ê a̍h-sī hit ê?
Tsit ê a̍h-sī hit ê?
A-me-á sī beh khì Tâi-pak, a̍h-sī beh khì Tâi-lâm?
Lí kóng--leh?
Hó ā, pài kuí?
Lán sī pài kuí beh puē-bōng?
Bîn-á-tsài tshe kuí?
I--á lí bé kuí phìnn?
Kin-nî sī kong-guân kuí nî?
Tsit khoo kám sī lí?
Lí m̄ sī kóng tiān-náu tsin gâu, tsin khiáu? Kiò i kā guá lia̍h-lîng--tsi̍t-ē.
Lán tsa̍p-tiám tsiah lâi-khì ē-sái--bô?
Tsit ki pit lí ê, sī--bô?
Tsit ki pit lí ê sī--bô?
Tsit àng tsiú lán ê tio̍h--bô?
Tsit ki pit i ê--honnh?
Tsit jīm lí-tiúnn sī A-pin-peh tio̍h--m̄?
Tsuè-kīn sin-thé hó--bô?
Kīn-lâi sin-thé hó--m̄?
Kīn--lâi kuè-liáu àn-tsuánn?
Lí ū tsînn--bô?
I ē lâi--bē?
I ē-hiáu--bē?
Lí beh kah guá tsò-hué lâi-khì tsia̍h-pn̄g--bô?
Lí beh kah gún tàu-tīn lâi-khì tsia̍h-pn̄g--honnh?
Ē-sái tsioh tsînn a̍h-sī bē-saih?
Guá tshīng án-ne ū suí a̍h bô suí?
Kha khai-sí leh thiànn--ah, m̄ tsai-iánn pēnn-īnn kiânn ē kàu kiânn bē kàu?
Tsia̍h-pá bē?
Kóng hó la̍k tiám tàm tsia sio tán, ah lâng lē?
A-i lí kám ū khuài-lo̍k?
Tân--sian-sinn lí hó, sing-khu tó-uī bô sóng-khuài?
Kám-kak ū huat-sio, ē uì-kuânn.
Sio kuí kang a?
Uì tíng lé-pài-sì khai-sí kàu kin-á-ji̍t pài-jī, lóng-tsóng la̍k kang a.
Hó. Í-āu ná-sī huat-sio tshiau-kuè nn̄g kang, tio̍h ài suî lâi kiám-tsa ōo.
Nâ-âu kám ū àn-nuá? Kám ū kám-kak ngiau-ngiau?
Ū, ū-sî-á ē kám-kak nâ-âu ngiau-ngiau.
Thâu-khak lē?
Kám ū sàu? Tang-sî ē sàu?
Puànn-mê khah ē sàu.
Thâm sī siánn-mih sik--ê?
Thâm sī tshenn-sik ū lâng. M̄-kò ū-tang-sî-á lāi-té ū hueh.
Tshiánn tī guā-kháu sió-tán--tsi̍t-ē, tán--leh nā huah-tio̍h lí ê miâ tsiah koh li̍p--lâi.
Sian-sinn lí hó, ē-īng-eh li̍p-lâi khuànn pò-kò--ah.
Tsiàu kiám-tsa kiat-kó lâi khuànn sī bô tio̍h liû-kám, tō sī khah giâm-tiōng ê kám-mōo niā-niā. Bián huân-ló.
In-uī tsit pái huat-sio khah tāng, guá ē khui tsit lia̍p hún-âng--ê hōo lí. Tse sī khòng-sing-sòo, tsi̍t kang tsia̍h tsi̍t lia̍p, it-tīng ài tsiàu-khí-kang tsia̍h ōo.
Guá mā ē koh khui līng-guā tsi̍t tsíng ê thè-sio io̍h-á hōo--lí, he ná-sī hún-âng--ê tsia̍h-liáu kuè tsi̍t tiám-tsing iá-sī bô-hāu, lí tō koh tsia̍h tsi̍t lia̍p tse thè-sio io̍h-á.
Hó, án-ne tō bô tāi-tsì--lah--honnh.
Tshiánn khì guā-kháu tán io̍h-tuann kah kiān-pó-khah.
Lí khe̍h tsit tiunn io̍h-tuann kah kiān-pó-khah, uì hit pîng ê lâu-thui kiânn--khí-lì, kàu gōo lâu niá io̍h-á.
A-suī kám-mōo ā, pài-thok--lí, thè i tshíng-ká.
Tsan--ê kám-mōo ā, pài-thok lí thè i tshíng-ká.
A-tsng kám-mōo ā, pài-thok, lí thè i tshíng-ká.
Tsin sit-lé, guá kám-mōo ā, ti̍t-ti̍t lâu-phīnn, lâng kui kang lóng bô sánn sóng-khuài, kán-ná koh huat-sio.
Guá kah lí pênn lò.
Lí kah i kāng-khuán lò.
In nn̄g ê pênn-pênn gōo-tsa̍p khí-looh.
I kah A-bí--á pênn-pênn-á tsa̍p-peh huè.
Lí ū i ê nn̄g puē khiáu.
Lí ū i hiah iōng-kong.
Lí ū i hiah phah-piànn.
Lí bô i ê sann siânn khiáu.
Lí bô i hiah pháinn-sim.
Lí tshan-tshiūnn ti tsiah tuā-khoo.
Tse ba̍k-tsiu tshan-tshiūnn a-î tsiah tuā luí.
Guá ê sim tō tshan-tshiūnn ping hiah-nī líng.
Oo-bīn-lā-pue pí tshù-kak-tsiáu khah tuā tsiah.
Khóo-līng-kū pí sa-khú-lah koh-khah hó tsìng.
Lo̍k-á-tshiū pí tsiunn-á huat liáu khah ba̍t.
Tiān-ko-tshue pí gá-suh-lôo lī-piān.
Sái-tshia bô pí tsē hué-tshia koh khah sio̍k.
Suan-ôo-tsiau bô pí hái-tsháu-ta senn liáu khah bān.
Tsuâ-ku tsáu bô pí tsuâ kín.
Ô-á pí lê-á khah kuì.
Hî-á pí nńg-si-á siû khah kín.
Tshī-á bē--ê bē pí tshiau-tshī koh-khah sio̍k.
Ia̍h-á bē pí tsiáu-á pue khah hn̄g.
Bé-á tsáu pí iûnn-á kín.
Ti-á tsia̍h bô pí gû tsē.
Lí kin-á-ji̍t pí kî-thann tông-o̍h koh-khah tsá lâi ha̍k-hāu.
Lí lò kuè i.
Kiânn-lōo bān kuè tsē tshia.
Kiânn-lōo bē bān kuè tsē tshia.
Tsit luí hue suí kuè jīm-hô ê hue-tsháu.
Tsit uī sió-tsiá suí kuè jīm-hô lâng.
Tsi̍t tsō suann kuân kuè tsi̍t tsō suann.
Guá lò i tsha-put-to nn̄g kong-hun.
Tuā-tsé ke guá bô kuí huè.
I kiám í-tsá tsi̍t-sut-á niā-niā.
Guá khai ê tsînn kah a-tsé pênn tsē.
Lí thâu-khak ū i hiah-nī hó tō hó.
Lí ū i ê thâu-khak hiah-nī tsing-kong tō hó.
I pí siáng lóng kín-tiunn.
I pí siánn-lâng lóng pîn-tuānn.
Lí khuànn lí, lâng pí lí gâu kóng-uē, mā sió tuè lâng o̍h--tsi̍t-ē.
A-an pí A-huat ke kài khiām.
A-siù--á pí A-kiau-î ke tsin suí.
A-huat ke pí A-sîng lióng-kong tsē--looh.
Tsit tshut hì khah bô thâu-sing--ê hit tshut hiah pi-siong.
I lī-iân liáu-āu pí lī-iân tsìn-tsîng ke guā lo̍k-thiòng.
Kah hit-tsām pí, tsit-tsūn ji̍t-tsí ke luā hīng-hok--leh.
A-hó ke A-tsâi nn̄g kong-kin tāng niā-niā.
Kin-á-ji̍t khah bē kuânn.
Bîn-á-tsài piàn koh-khah lua̍h.
Kin-nî kah bān kuânn.
Kū-nî kuânn khah kú.
Tsa-bóo pí tsa-poo ke sì puē.
Bē--ê pí bé--ê ke tsi̍t-puànn.
Lāu-huè-á tsàn-siann--ê pí siàu-liân-lâng kiám la̍k-tsa̍p-tshit pha.
Lāu-huè-á tsàn-siann--ê pí siàu-liân-lâng kiám la̍k-tsa̍p-tshit pha.
Thàn--ê kong-si pí liáu--ê kong-si kiám tsi̍t siânn.
In bú--ê sàng tsa̍p-it kâi pue-á hōo--i.
Guá sàng hōo i nn̄g ki pit.
Ma̋ tuā pa̋ sann huè.
In hōo tsha̍t-á thau-the̍h káu-tsa̍p-peh-bān khoo.
A-tsuí-peh--á sàng hōo guá sann-tsa̍p pau thn̂g-á.
Kóo-phiò tíng lé-pài lo̍h la̍k-pah la̍k-tsa̍p tiám, siu-puânn siu káu-tshing sann-pah tiám.
Guá kā i thó sann-tsa̍p-sann tiunn Tsuân-liân ê phiau-á, hi-bāng ē-hù uānn Siang-lâng-pâi to-á.
Guá kah i sio-su tshing-sann.
Tsia--ê lóng-tsóng pah-káu. Lín nn̄g ê sī beh hun-khui sǹg a̍h-sī tsò-hué sǹg?
Siang-lâng thò-tshan ài peh-pah tshit, hó-gia̍h-lâng tsiah tsia̍h-ē-khí--lah.
Pa̋ kah ma̋ sio-su nn̄g-tshing la̍k kóng i bē lâi.
Tshit tshit sì-tsa̍p-káu kang tō tshut-suann.
Thâu-ke, mâ-huân mī-hún kin-puànn.
Thâu-ke, sam-tsân tsi̍t kin luā-tsuē?
Tsi̍t kin bah khí kàu sì-pah, khong--ê tsiah ē tī kuè-nî bé bah.
Sì pé tshenn-tshài tsi̍t-pah--ooh!
Tsia-ê tshài lóng-tsóng gōo-tsa̍p。
Tsia-ê tshài lóng-tsóng gōo-tsa̍p。
Iáu-koh ū tshun táu-puànn ê bí.
Tsi̍t luí hue gōo khoo. Hue tsi̍t luí gōo khoo.
Tsiânn pah-bān lâng tsiūnn ke-thâu khòng-gī.
Khuànn bē tshut-lâi in lāu-bú tsiah sann-tsa̍p-thóng huè.
Tsuân-kok tsa̍p-ik-thóng tsâng ê tshiū-á lóng tshò-liáu-liáu.
Tsiah huat-kak guân-pún kuí-ik, kuí-tiāu bué hî-á hōo lán lâng tsia̍h beh liáu-liáu.
Tsi̍t king ti-tiâu siāng tsió ū la̍k-pah-guā tsiah ti-á.
Bîng-bîng tsha tsa̍p-kuí-guā phiò tō tòng-suán--ah.
Guá hōo lâng tó kuí-nā ik--neh, kui-khì thiàu-lâu sí-sí--leh hó--ah.
Pēnn-īnn koh khiàm it-jī-tsa̍p-bān li̍p ê hueh.
Tn̂g-té tsha tsi̍t-nn̄g-pah-guā bí.
Guá tshiú-thâu koh bô kàu jī-sann-tsa̍p khoo-gîn.
Kóo-tshī khí kàu nn̄g sann-pah-bān tiám ê khuán.
Tshìn-tshái tsi̍t ê BOT àn lóng mā ài sann gōo-tshing-bān, bē-kóng-tit kuì.
Tshù-lāi ū la̍k tshit ki tshuì ài tshī.
Tshit peh ki to-á tsuân senn-sian, ū-kàu thó-tsè.
Khǹg tī toh-tíng ê tiān-iánn-phiò koh ū peh káu tiunn, khuànn siáng ài.
Gá-suh-lôo tsi̍t-puànn-pái-á bô tshit, bē guā iû--lah!
Kin-kì bîn-ì tiâu-tsa, gōo siânn it ê bîn-tsiòng bē huân-ló tsuí lāi-té ū sok-ka, sì siânn bô piáu-sī ì-kiàn.
Tsi̍t lâng tsi̍t khuán miā.
Tsi̍t tīn tsiáu-á leh pue.
Lán tsit-tsūn khì Lo̍k-káng ài nn̄g tiám-puànn tsing.
Lán tsit-tsām tshut-huat, tio̍h ē-poo sann tiám-guā tsiah ē kàu Ka-gī.
Tsē--leh.
Tsē-leh tsia̍h.
Tsē--leh tō hó.
The--leh bô iàu-kín.
Sûn-sûn--leh.
Guá khuànn-tio̍h ti-á.
Guá khuànn--tio̍h ê ti-á.
Guá khuànn--tio̍h--ê.
Guá ū khuànn--tio̍h.
Guá khuànn-tio̍h a-má tshut-mn̂g ā.
Guá khuànn ē tio̍h oo-pang。
Lí khuànn ē tio̍h ê tshài lóng sī iú-ki--ê.
Hit-lō sui-liân guá ū siūnn--kuè.
Guá ū siūnn-kuè bī-lâi beh tshòng siannh.
Guá thâi-kuè ke-á.
A-î kiann sió-muē hānn bē kuè kau-á.
Tsit huê tô ē kuè tô bē kuè--ah?
Guá tsia̍h-kuè ê liāu-lí pah-pah-khuán.
Tsha̍t-á tú-tio̍h kíng-tshat.
Lín tī tueh khioh-tio̍h tsînn?
Sī A-thóo-peh tshuē-tio̍h gún--ê.
Tshiūnn lí tsit khuán lâng kìng-liân mā ē siūnn-tio̍h gún.
Guá iánn-tio̍h a-má tshut-mn̂g ā.
Tuā-hiann bāng-tio̍h a-pah sì-kè leh tshuē lí.
Guá bāng-tio̍h bú--á kiânn-lâi-kiânn-khì leh tshuē--lí.
Lâng bāng-tio̍h ū lâng gia̍h to-á àn-sǹg thâi--guá.
Guá bāng-tio̍h ū lâng gia̍h kiàm àn-sǹg thâi--lâng.
Guá khioh--tio̍h ê tsînn.
Hit tsiah káu tsáu-tio̍h tsin kín.
M̄-thang kuânn--tio̍h.
Sîn-bîng-toh sī guá kho̍k--tio̍h--ê.
Tse khang-tshuì sī khì hōo kuah-kuah--tio̍h--ê.
Bô-sè-jī hōo A-bo̍k--á khuànn--tio̍h--ê.
Ū, guá ū siūnn--tio̍h.
Bô--neh, guá bô khioh--tio̍h.
Bô khó-lîng--lah, ná ū lâng tshuā bē tio̍h.
Guá uì hia king-kuè, bô-ì-tiong khuànn-tio̍h hit uī thâu-ke-niû leh khùn.
Guá thiann-tio̍h lí beh kè--ah ê siau-sit.
Guá thiann-tio̍h lí beh kè--ah?
Gún khan--ê thiann--tio̍h, huann-hí kah tshuì-á li̍h-sai-sai.
Gún khan--ê thiann tio̍h huann-hí kah tshuì-á li̍h-sai-sai.
Hit pún tsheh bāng-lōo-tíng ing-kai bé ū tio̍h.
Tsin pháinn-sè, bé bô tio̍h lí beh ài ê âng-tāu-ping.
Tsin pháinn-sè, lí beh ài--ê âng-tāu-ping bé bô tio̍h.
Ài siong-sìn ka-tī it-tīng phānn ē tio̍h lâm-pîng-iú.
Hit ê tsok-tsiá kài tshut-miâ, tsheh-tiàm lóng bé ē tio̍h i siá ê tsheh.
Hit tiunn tshiùnn-phìnn í-king bé bē tio̍h--ah, lí tsiah tsai siau-lōo ū guā hó.
Ka-tsài tsuân-pōo lóng hōo guá ioh-ioh--tio̍h.
Kin-nî ê tshing-bîng bô tńg tshù.
A-bān--á tńg-khì tsia̍h hí-tsiú.
Guá ē pau tshài-bué tńg--khì.
In kóng mê-nî kui nî lóng bē tńg-khì Hua-lian.
Lí kā tsit a̍p piánn the̍h tńg-khì pun lâng tsia̍h.
Khuànn-māi ū siánn thang bé--tńg-khì.
Khuànn-māi ū siánn thang bé tńg--khì.
Mā khuànn bô siánn thang hó tsah--tńg-khì.
Kuánn-kín kā hîng-lí kià-kià--tńg-khì.
Nn̄g ê lâng tsū-àn-ne thǹg-khòo-lān tsáu-tsáu--tńg-khì.
Gún tńg--lâi--ah.
Lí tang-sî beh tńg-lâi pài-pài?
To-siā lí thè gún kā A-pó tshuē--tńg-lâi.
To-siā lí kā A-pó tàu tshuē tńg--lâi.
Thâu tsi̍t ê kā mi̍h-kiānn the̍h tńg--lâi ê lâng ū tsióng-phín ōo!
Sing tsáu--tńg-lâi ê lâng tsiah ū thang tsia̍h ōo!
To-siā lí, thè gún kā A-ta̍t tshuē tò-tńg--lâi.
Guá beh kā tshài sing bé-bé--tńg-lâi tsiah khì khùn.
Tsit hāng tshài tsin lo̍h-pn̄g.
Lo̍h-puî siunn tāng thian-tó ē siong-tio̍h kin.
Ji̍t-thâu lo̍h-hái.
Kín lue̋ suann-kha huah kiù-lâng.
Tsit-siann hāi ā, kìng-liân tuì lâu-bué-tíng pua̍h--lo̍h.
Kui ê bīn siau--lo̍h-khì, tio̍h ke tsia̍h--tsi̍t-kuá.
Suann-tíng bô tè thîng, ài sái lo̍h-khì suann-kha tshuē uī.
Tsò-hué kiânn-kiânn--lo̍h-khì.
Tsit tsióng tsînn lí khai ē lo̍h--khì--ooh?
Tsit kháu khuì lín-pē guá thun bē lo̍h--khì.
Thè guá kā thui puann--lo̍h-lâi hó--bô?
O̍h lâng án-tsuánn kā tiū-á kuah--lo̍h-lâi.
A-thîng, kín lua̋i tsia̍h-pn̄g--lah! Ah lóng kiò bē luaih, sī le?
Kánn thiàu--lo̍h-lâi--ê tsiah kiò hó-tánn.
Thè guá kā pài--kuè--ê the̍h-the̍h--lo̍h-lâi.
Tshut ji̍t-thâu ā!
Sing tshiánn i tshut--khì.
Lí sing kiânn tshut-khì tán kè-tîng-á.
Lí sing kiânn tshut-khì tán khè-tîng-á.
Pháinn-lâng kā tsînn ūn tshut-khì kok-guā.
Pn̄g kā guá phâng tshut-khì pn̄g-thiann tsia̍h.
Tsuân-pōo lóng puann-puann--tshut-khì.
I pue--tshut-lâi.
I beh thiàu tshut-lâi kā lâng hennh-kiann.
Tàu-tīn kā sann hiannh tshut-lâi sé.
Kā phuē-tuann hiannh tshut-lâi pha̍k-pha̍k--leh.
Guá kiânn tshut-lâi khuànn tsiah tsù-ì tshia í-king tsáu--ah.
Guá thiann-tio̍h siann kuánn--tshut-lâi ê sî-tsūn, tshia tsá tō tsáu--ah.
Tsuân-pōo píng-píng--tshut-lâi.
Lóng-tsóng kā iah-iah--tshut-lâi.
Lóng-tsóng kā iā-iā--tshut-lâi.
Kui kuàn lóng kā tò-tò--tshut-lâi.
Guá mi̍h-kiānn tsò ē tshut--lâi.
Mi̍h-kiānn guá kuánn ē tshut--lâi.
Guá khuànn bē tshut-lâi guá siá ê tsok-bûn sī tó tsi̍t tiám bô hó.
Guá jī lóng siá bē tshut--lâi, kám-kóng bô tsuí--ah?
Guá tsha tsi̍t-tiám-á jīn bē tshut-lâi lí sī A-hué--á in kiánn.
Lí mn̂g bô sing khui, lûn-í sak bē tshut--lâi.
Lí sing kā mn̂g khui--khui, lûn-í m̄-tsiah sak ē tshut-lâi kheh-thiann.
Uī-tio̍h tsiân-tôo, puânn suann koh kuè niá.
Guá lâng tsit-má khuì tshuán bē kuè, tán--guá--tsi̍t-ē.
Mâ-huân i khiâ kuè-lâi kā guá tsài hó--bô?
Bô guá kiò i sīn-suà uat kuè-lâi tsài--lí?
Tsē tī bīn-tíng hàinn kuè-lâi hàinn kuè-khì, tsin huann-hí.
Ū hôo-sîn tī mn̂g-kha-kháu se̍h kuè-lâi koh se̍h kuè-khì.
A-niâ-uê, āu kò gue̍h tsuí tiān tâng-tsê khí-kè.
Koh leh khí sìng-tē, ua̍h-beh lóo--sí.
Tshù bé ē khí bé bē khí lóng hó, tsí-iàu lán íng-uán bē hun-khui tō hó.
I khuànn--khí-lâi tsin hiâu--neh.
Guá ê bīn âng kah khuànn--khí-lâi ná-tshiūnn lìn-gòo.
Nn̄g-pîng ê kóng-huat tuì bē khit--lâi.
Lí khí-lâi tshit--tsi̍t-ē.
Guá khit--lâi--ah.
Khí-lâi tsia̍h-pn̄g--bô?
Kah i tông ji̍p hue-hn̂g.
It pài thinn-tē, jī pài ko-tông, hu-tshe tuì pài, sàng-ji̍p tōng-pông.
Kiò lín ê lâng kā tsu-pó tsuân-pōo khǹg--ji̍p-khì.
Pua̍h--ji̍p-khì ê lâng lóng sí--ah.
Tsē uá--lâi bián kheh-khì.
Iân-suànn khì hōo siáng ka-ka--tn̄g-khì.
Siánn-lâng kuè-sin--khì?
Kiò A-hó-î mài kuè--khì--ah.
Kín lâi-khì.
Lâi-khì guán tau.
La̋i tshiùnn-kua.
Kuánn lâi-khì tiān-iánn-īnn.
Kiânn lâi-khì guā-kháu ná tsia̍h ná kóng.
Kiânn, lâi-khì guā-kháu ná tsia̍h ná kóng.
Ta̍k kang thàu-tsá kā piān-tong kuānn lâi-khì bē.
Guá ē kā a-kong tshuā lâi-khì tshài-tshī-á.
Tse sî-kan hó lâi ji̍p--khì.
Tán tńg--khì tsiah koh kóng.
Ū lâng uá--lâi.
Kiann ū siáng tsáu-lâi thau-the̍h guá ê tsînn-pau-á.
Siūnn-lâi-siūnn-khì iáu-sī lí tuì guá siōng hó.
Ke tsi̍t uánn bí-ko--tshut-lâi.
Tshut--lâi.
Tshut--khì.
Khit--lì.
ji̍p--lâi.
lo̍h--lâi.
Sî-kan kàu--ah, thang hó lo̍h-khì hioh-khùn.
Lí beh sìn--bô, lí nā koh ìn-tshuì-ìn-tsi̍h, lín-pē ē suî kā lí tainn lueh?
Lín tsóo-má nā kā lí mau lueh, mau kah oo-tshenn lí tō ē-hiáu--ah.
Lí suî guá lo̍h-lâi hái--lí.
Ua̍h-beh iau--sí.
Kiann--sí.
Tsin-tsiànn ū-iánn sī khì-sí lâng.
Ti̍t-ti̍t piànn-mê-kang, beh hōo tsit tīn lâng tsőng thiám--sí tsiah kam-guān--nih?
Ti̍t-ti̍t piànn-mê-kang, beh hōo tsit tīn lâng tsóng thiám--sí tsiah kam-guān--nih?
Phah-tn̄g tshiú-kut tian-tò ióng.
Mn̂g phah--khui.
Kā kuà tàu hian-hian--khui.
Pòo tsuân hian khui-khui.
Guá kā tiān-hué khui--khui.
Khuànn tiān-sī khuànn kah tshuì khui-khui.
Tsuí tshia--tò--ah.
Tsuí tshia-tó tshia kah kui toh-tíng--ah--lah lí.
Thng huê-huê--tó.
Ke tsia̍h--nn̄g-uánn-á.
Tsiú hōo guá koh lim--kuí-pue-á hó--bô?
He lâng beh ài--ê--neh, uī-siánn-mi̍h kā tàn-tiāu?
He lâng beh ài--ê--neh, uī-siánn-mih kā tàn-tiāu?
Lâng tsá tō siu-tànn tńg tshù--ah, gún suah tsi̍t hūn lóng bē bē tiāu.
Hāi--khì ê tiān-hué-kiû-á tsóng phiann-phiann--tiāu bô iàu-kín.
Ji̍t-gí guā-lâi-sû，Tshuà Tsùn-kia̍t
Hit-lō a-lú-mih tiánn tsiânn khin.
Tsit kâi a-lú-mih-á tiánn tsiânn khin.
Piān-sóo sé bô tshing-khì, a-móo-ní-á bī ē tsiok tāng--ê őo.
A-ní-khih, lí án-ne kóng tsin ū lán tsa-poo-lâng ê khuì-kháu--neh.
Thâu-khak thiànn ē-tàng tsia̍h tsi̍t lia̍p a-sír-phí-lín, khuànn ē khah hó--bô.
Lán lâi-khì Tām-tsuí tsia̍h á-geh.
Lí ē-tàng khì tshī-á bé tsi̍t-kuá á-geh tńg--lâi, àm-sî tsham mi-sooh tsú.
Tán--tsi̍t-ē kū-kong beh lâi, lí ài tshut-lâi kā lâng a̋i-sat-tsuh--tsi̍t-ē.
Tsit-má lua̍h--lâng kàu--ah, ai-si̍rh-khu-lìn-mù ê siau-lōo kài hó.
Tán--tsi̍t-ē lâng-kheh ē lú lâi lú tsē, lí tàu kā lâng àn-nāi--tsi̍t-ē.
Kin-á-ji̍t ê tīng-hun toh--honnh, kám ē-sái tshiánn lí thè guá kā tsi̍t-kuá tông-tshong àn-nāi khì in ê uī-á hó--bô?
Oô, lí sui-jiân sī tsa-bóo gín-á, tān-sī tsò tāi-tsì tsiok a̍h-sá-lih--ê.
Lí m̄ tsai-iánn hit ê tsa-bóo gín-á ê kò-sìng, án-ne liok it-tīng ē àu-tsuh--ê.
Thih-ting-á tìng uai--khì--ah, lí tio̍h ài gia̍h bá-luh lâi kā kiāu hōo khui.
Lán tsit-má beh lâi-khì Tsuí-bué tshit-thô, ē-tàng tsē bá-suh khì.
Lán jī-tsa̍p-kuí ê lâng, ē-tàng tsoo tsi̍t tâi bá-suh khì hia.
Lí tiānn-tiānn iōng bat-tah kauh sio̍k-pháng lâi tsia̍h, ē puî-tsut-tsut.
Lí ē-tàng iōng bai-óo-lín ián-tsàu tsi̍t siú lâi hōo ta̍k-ke him-sióng--bô?
He tsuí-kó guā-kháu koo senn hiah-nī tn̂g--honnh, ba̋i-khún tsiok tsē, m̄-hó koh tsia̍h--ah, ài tàn-tiāu.
He kué-tsí guā-kháu koo senn hiah-nī tn̂g--honnh, ba̋i-khín tsiok tsē--ê. Ài tàn-tiāu, m̄-thang koh tsia̍h--ah.
Lí phah-ka-tshiùnn ài iōng tshiú khì om--leh őo, nā-bô ba̋i-khín ē sì-kè pue.
Lí phah-ka-tshiùnn ài am--leh őo, nā bô am hōo tiâu, ba̋i-khún ē sì-kè pue
Lí tshia bak-kuh ài tsù-ì āu-piah ū lâng--bô.
Tse, tshut tshia-hō liáu-āu, tshia ê bàn-bà uai--khì--ah...
Tiān-sī ê bàng-kà beh khai-sí--ah, kín khui tiān-sī.
Tēnn Būn ê bàng-kà tsiok ū gē-su̍t kè-ta̍t--ê, huan-gîng ta̍k-ke lâi Kòo-kiong him-sióng.
He tiān-tōng-tshia--honnh tsáu bē tín-tāng, ing-kai sī bô-tiān ā. Ài kā ba̍t-té-lih the̍h tshut-lâi tshiong-tiān--tsi̍t-ē.
He tâi tiān-tōng-tshia tsáu bē tín-tāng, khióng-kia̋nn sī bô-tiān ā. Ài kā i ê ba̍t-té-lih khe̍h tshut-lâi tshiong-tiān--tsi̍t-ē.
Hia ū tsi̍t tīn lâng kìng-liân leh the̍h bat-tah sì-kè bú.
Hia ū tsi̍t tīn lâng leh the̍h bat-tah oo-pe̍h huê.
Tsit-má ê lâng lóng tsia̍h guā-kháu khah tsē, sóo-í kài tsē lâng lóng ū khiàm bi-tá-bín.
Lua̍h--lâng--honnh, tio̍h ài lâi tsi̍t pue ping-liâng ê bì-lù, lim hōo sim liâng pî-thóo khui.
Tsa̋ng khuànn--ê hit tiûnn bok-sìn-gù, tsiah tú khai-sí bô-guā-kú tō kā tuì-tshiú KO--khì--ah.
Ū-iánn tsin kî-kuài, hit-lō tâu-tshiú kin-á-ji̍t ná ē it-ti̍t tâu bòo-lù.
Tsit-má tsi̍t-kuá hōo siàu-lú tshīng ê bu-là-jià lóng ū tshia lè-sìr.
Tsit-má tsi̍t-kuá hōo siàu-lú tshīng ê bu-là-jià lóng ū tshia lè-sù.
Lí khuànn, lí kui-sing-khu khì hōo iû phùn kah án-ne, lí nā beh tsìnn mi̍h-kiānn, to̍h sing tshīng e-pú-lóng.
Lí sing tshīng e-pú-lóng tsiah khì tsìnn han-tsî, tō m̄-kiann hōo iû phùn kah kui-sing-khu lóng sī.
Kín lâi kā guá tàu khuànn-ma̋i tsit tâi oo-tóo-bái sī m̄ sī ū siánn būn-tê, ga-sóo-lín ê bī tsin tāng--neh.
Iáu-siū--ooh, āu kò gue̍h gá-suh koh beh khí-kè--ah.
Lí hit-lō gá-suh kám ū kuainn? Ū gá-suh bī tsáu--tshut-lâi.
Hit-hō Lí gá-suh kám ū kuainn? Ū gá-suh-bī tsáu--tshut-lâi.
Kàu-tann iáu-ū tsiok tsē siàu-liân-lâng ē tuânn gì-tà khì jiok tsa-bóo gín-á.
Lán lâi giāng khuànn siáng sing tshut-lâi pí-sài.
Lán lâi jia̋ng-kín khuànn siáng sing khì tsia̍h-pn̄g.
Gōo-bōo khah kua, khah tshoo-si, mā khah tsōo siau-huà, lí ài ke tsia̍h--tsi̍t-tiám-á.
Goo-lú-huh sī tsi̍t khuán kài ko-kip ê ūn-tōng.
Ko-ní-kiû sī tsi̍t khuán kài tshoo-pún ê ūn-tōng.
Há-muh kauh sio̍k-pháng sī kài tsē gín-á siōng ài tsia̍h--ê.
Tann ha̋i-khé-khá-kuh í-king m̄ sī siánn-mih siunn-kuè giâm-tiōng ê pīnn ā.
Lán ē-īng-eh tsoo tsi̍t tâi hài-ià khì tshit-thô.
He hài-ià sī oo-thâu-á-tshia--lah.
Lí nā beh khì tsia̍h-toh--honnh, ē-tàng sing hōo lâng kā thâu siat-tooh tsò hái-kat-lá.
Lí sing mài kuánn tsia̍h-toh, khì tuì-bīn hit king thâu-moo-tiàm siat-tooh siat-tooh--leh, tsò tsi̍t lia̍p hái-kat-lá-thâu tsiah lâi-khì.
Lo̍h-hōo-thinn--honnh, lōo ku̍t-ku̍t, he ha̋n-tóo-luh tio̍h ài lia̍h hōo ân.
Tse lán tshù-lāi ê tsong-hông sī iōng hi-nóo-khih--ê, khah m̄-kiann ē khì hōo thâng tsiù khì, sóo-í siōng-bô tòng it-jī-tsa̍p nî to bô-būn-tê--lah.
He ke-phuê mài the̍h hōo gín-á tsia̍h--lah, lāi-té hoo-lú-bóng kài kāu.
Tsit kuí nî bô siánn Tiong-kok iû-kheh, hia ê hoo-thé-luh kiông-beh tò liáu-liáu--ah.
Lí tō kā sio-tsuí tò lo̍h-khì hú-looh-tháng, tò hōo tīnn, án-ne tō ē-sái tsìm--tsi̍t-ē.
Lí hit tâi ia̋n-jín-siann kuài-kuài, lí khó-lîng ài tshuē lâng lâi siu-lí--tsi̍t-ē khah thò-tòng.
Hua-liân Gio̍k-lí ê iő-káng tsiok ū-miâ--ê, kài sik-ha̍p tsah tńg-khì tsò phuānn-tshiú.
Lí ài tsún-pī tsi̍t-kuá tsò ió-bih--ê, tán--leh nā bô-kàu ē-sái koh iōng.
Gún pîng-iú liâm-mi tō beh lâi--ah, tsiah mâ-huân lí thè guá ió-bih tsi̍t-kuá mi̍h-kiānn tshiánn lâng tsia̍h.
Tse iú-lih tsiânn phang ōo, lí ē-īng-eh khǹg tī kheh-thiann.
He tsi-lú-pah se̍h-lâi-se̍h-khì, thiàu kah guá thâu-khak gông-gông, ua̍h-beh thóo.
Hit tuì ang-á-bóo thiàu ji-lú-bah thiàu kah tsiânn hó.
Tse jiak-kuh tio̍h ài iōng bô kāng-khuán ê mi-sín lâi tshia.
He jiak-kuh tio̍h ài iōng pa̍t tâi mi-sín tsiah tshia ē lâi.
Thinn-khì líng--ah, ài ke tha̍h tsi̍t niá jiàn-bà.
Gún tse mi̍h-kiānn í-king sī siōng jió-toh--ê, m̄-hó koh hiâm ā.
Gún tsia ê mi̍h-kiānn lóng sī siōng jió-toh--ê, hi-bāng lí ē-tàng him-sióng.
Lán bîn-á-tsài tō beh lâi-khì tshit-thô â, lí ài kā kha-báng tsíng-lí hōo hó.
Thinn iáu-bē kng, a-hiann tsá-tǹg tsah--leh, kha-báng phāinn--leh, tō kín tshut-mn̂g kuánn hué-tshia.
Lán beh lâi-khì se̍h-ke a, sing hōo guá kā tsi̍t-kuá mi̍h-kiānn khǹg ji̍p-khì kha-báng.
Lán beh lâi-khì se̍h-ke a, sing kiò A-kia̍t kā tsi̍t-kuá mi̍h-kiānn khǹg lue̋ ha̋n-tóo-pá-kuh.
Liān kua ê hong-huat pah-pah-khuán, ū-ê sī ka-tī tsi̍t ê tsáu-khì kha-lá-óo-khe liān kua.
Ū-ê lâng liān kua, tsí-sī uī-tio̍h khì kha-lá-óo-khe ê sî-tsūn, ē-sái tī pîng-iú ê bīn-thâu-tsîng tshia-iānn--tsi̍t-ē.
Tse kha-mé-lah sī canon--ê, tsiânn kuì.
Tse kha-mé-lah sī kha-lóng--ê, tsiânn kuì.
Lâi-khì bé mi̍h-kiānn tsìn-tsîng, siōng hó sī sing lâi khuànn tsi̍t-ē-á kha-tá-lok-guh.
Tsit-má thàu-tiong-tàu--honnh, ji̍t-thâu tng mé, kín kā kha-tián giú--khí-lâi.
Beh kuè-nî ā, khà-sàng tsit kuí kang lóng tī tsàu-kha bô-îng.
Āu lé-pài beh kuè-nî ā, khà-tsiàng tsit kuí kang lóng leh bô-îng.
Tāi-tsì tsò-kàu tsia tō sǹg-sī kha̋n-jióo--ah.
Hooh, lí uē ê tsit tè kha̋ng-páng tsin ti̍k-pia̍t, tsit-má í-king hán-tit ū lâng án-ne uē ā.
Tsit tè kha̋ng-páng bīn-tíng ê lâng tshīng kah tsiânn phānn. M̄ tsai guá nā án-ne tshīng, sī m̄ sī mā ē-tàng tshiūnn i kāng-khuán.
Lí ē-īng-eh tsham tsi̍t-kuá khe-tsiap-puh lo̍h-khì tshá.
Hit ê âng-enn-á kin-á-ji̍t khi-móo-tsih tsin bái ōo.
Lí khuànn--khí-lâi khi-móo-tsih bē-bái ōo, tú-tio̍h siánn-mih hó-khang--ê mā kóng hōo gún thiann--tsi̍t-ē.
Khuànn--khí-lâi lán sim-kuann--ê kin-á-ji̍t khi-móo-tsih bô hó ōo, sī siáng khi-hū--lí--ah?
Uì Hua-liân tshī-khu tsia kàu Hong-tiân--honnh, tsha-put-to ài jī-tsa̍p-jī khí-looh.
Hia-ê tsìng-tī jîn-bu̍t mā lóng ū hōo pò-tsuá pò tshut-lâi kóng tshuē lâng khì khiű-khé.
A-ki-sai khì khiű-khé khì hōo lâng tsang--tio̍h.
Lán í-king kiânn tsi̍t tuānn lōo ā, sing tshuē tsi̍t king hoo-thé-luh khiű-khé--tsi̍t-ē hó--bô?
Lí beh lim tê sī--bô? Tsit tè khok-puh bô lâng iōng, lí ē-īng-eh the̍h-khì lim.
Lōo tng-leh tâi tsuí-kóng, tán tâi hó-sè ē khōng khōng-ku-lí.
Guā-kháu tng-leh siu lōo, siu-lí liáu ē phoo khōng-ku-lí.
Ta̍k-ke lóng ài lim khòng-buh-thng.
Kok-uī ma-ma nā beh kûn-thng, khòng-buh kah mí-sooh sī siōng tio̍h-bī--ê.
Tsit-má bô lâng ē tio̍h khoo-lé-lah--ah.
Kiàn-siat kong-si kā tsìng-hú kuann-uân oo-se, in táng--ê í-king khì hőng kuainn--khí-lâi--ah.
Lí tsit pái tshuā-thuân ū the̍h guā-tsē khoo-mí-sióng?
Lí tsit pái tshuā-thuân, it-tīng the̍h-tio̍h kài tsē khoo-mí-sióng--honnh?
Tsit niá khòo-tòo sī gún má-mah tsāi-senn siōng  kah-ì ê sann.
Tsit tâi tshia sī tshiú-pâi--ê, tio̍h ài ē-hiáu iōng khu-lá-tsih tsiah ū tsâi-tiāu sái.
Thinn-khì líng--ah, lí ê bīn ài buah tsi̍t-kuá khu-lì-mù, bīn tsiah bē pit-pit.
Thinn-khì huán-kuânn, ài buah kuá khu-lì-mù, bīn khah bē hau-hau.
Tsit tè pháng lāi-té ê ānn sī khu-lì-mù--ê, gín-á-lâng it-tīng tsiok ài tsia̍h--ê.
Tsit tè pháng lāi-té ê khu-lì-mù iáu-koh sio-sio, gín-á-lâng ún ài tsia̍h--ê.
Tiān-náu sî-kiânn liáu-āu, thiann la-jí-ooh ê lâng tō ta̍uh-ta̍uh-á piàn tsió--ah.
Lâng leh tsio phah-kiû, kín lâi-khì tsioh tsi̍t ki la-kiat-tooh.
Tsit kiānn tāi-tsì kàu-tann ing-kai sǹg-sī la̋i-jiòo-bù--ah.
An--lah, tsia ū guá tī--leh, it-tīng la̋i-jiòo-bù--lah.
Tsò lí hòng-sim, ū guá tī tsia, it-tīng la̋i-jiòo-bù--lah.
Thinn-khì piàn lua̍h, tsiok tsē tsa-poo-lâng leh tshīng la̋i-lìn-gù.
Bé hiunn ê sî-tsūn, thâu-ke ē sàng tsi̍t ki lài-tah.
Guá siūnn-beh tsia̍h-hun, lí ū lài-tah--bô?
Tsit hāng tshài lāi-té ū tsham lê-bóng tio̍h--m̄? Lê-bóng bī tsin kāu tsin phang.
Ū tsi̍t-kuá cosplay ê sann sī ū tshia lè-sìr--ê.
Tsit tâi li-á-khah āu-piah tsài tsiok tsē mi̍h-kiānn.
Hit nn̄g tâi li-á-khah ê āu-piah, tshia tsiok tsē mi̍h-kiānn.
Hit tâi li-á-khah ê tíng-kuân thia̍p tsiok tsē mi̍h-kiānn.
Kóo-tsá-lâng lóng iōng lia̋n-táng khí-hué.
Li̋n-jín ke tsia̍h--tsi̍t-kuá tuì ba̍k-tsiu kài hó kài ū pang-tsōo.
Ke tsia̍h li̋n-jín tuì ba̍k-tsiu ū tsin tuā ê pang-tsōo.
Khah-tsá lìn-gòo sī kuì-som-som ê kué-tsí.
Khah-tsá ū tsi̍t khuán lìn-gòo kiò-tsò gōo-jiáu lìn-gòo, sī kài kuì-tiōng ê mi̍h-kiānn.
Khah-tsá ū tsi̍t khuán lìn-gòo kiò-tsò gōo-jiáu lìn-gòo, sī kài kuì-tiōng ê tán-lōo.
Lí nā bô the̍h loo-lài-bà tsūn, ē tsūn bē ân.
He lòo-suh tshá sún-si kài hó-tsia̍h, kài tio̍h-bī ōo.
Iû-guân ū bē tsió lâng ē tshīng lóo-lí-á.
Ū pîng-iú kám-kak tshīng lóo-lí-á tshut-mn̂g sī tsin sit-lé ê tāi-tsì.
Sian-sinn, i tsit kuí kang phah-kuânn-phah-lua̍h, kám ē sī tio̍h ma-lá-lí-á?
Sia̋n-sé, i tsit kuí kang liâm-mi huah kuânn liâm-mi huah lua̍h, kám ē sī tio̍h ma-lá-lí-á?
M̄-hó iáu-bē kiám-puî tō khì tsham-ka ma-lá-sóng, ē sí-lâng.
Lí lâng bô sóng-khuài ē-īng-eh khì hōo lâng ma-sá-tsì--tsi̍t-ē.
Lí lâng nā bô sóng-khuài ē-tàng khì hông sió ma-sà-tsì--tsi̍t-ē.
Tse khuànn kè-siàu tō tsai-iánn m̄ sī tsò it-puann ê ma-sà-tsì.
Hit ê a-peh ta̍k-pái the̍h-tio̍h mài-kù tō m̄ khíng pàng, lí ài khah tsù-ì leh mài hōo i tsiūnn-tâi.
Hit ê a-sáng kiàn-pái gia̍h mài-kù lóng bē giàn pàng, si̍t-tsāi ū-iánn sī--honnh.
Lí nā bô khì-hiâm, ē-tàng iōng me-lí-á-pang lue̋ tsong-hông.
Lín nā bô khì-hiâm, iōng me-lí-á-pang lue̋ tsò tsong-hông tō tsin suí--ah.
Tsuè-kīn me-lóng í-king tuā-tshut--ah, ē-tàng ke bé--tsi̍t-tiám-á.
Tsuè-kīn me-lóng í-king tuā-tshut--ah, ē-tàng ke bé--tsi̍t-sut-á.
Lí hó, tse sī guá ê mè-sì, bīn-tíng ū gún kong-si ê tsū-tsí kah tiān-uē.
A-má ê mi-sín ē-tàng tshia tsiok tsē khuán mi̍h-kiānn--tshut-lâi.
Lí beh tsham mí-sooh tsìn-tsîng ài sing tshì tsi̍t-ē-á kiâm-tsiánn, ū-ê kiâm-tsiánn bô siánn kāng-khuán.
He mòo-tà ū tām-po̍h-á sio-sio a, ài hōo hioh-khùn--tsi̍t-ē, m̄-thang hōo i pháng pháinn--khì.
Kî-si̍t ū kài tsē khuán sann lóng iōng na̋i-lóng tsò--ê.
Ji̍p-khì tsìng-sik ê sóo-tsāi tsìn-tsîng, lóng ài sing kuà ne-kut-tái.
I thâu-khak nőo-sín khì--ah, mài tshap--i.
Tse nóo-lih ū tsham muâ-á, tsiok phang--neh!
Oo-bá-sáng lí hó, lí beh ài--ê mi̍h-kiānn tī tsia.
Oo-jí-sáng sit-lé, lí uē kóng khah bān--leh, guá tú-tsiah thiann bô tshing-tshóo.
Seven-eleven ê oo-lián kui kang lóng ū leh bē.
Tsit sian oo-lín-gióo tsng kah suí-suí-suí, koh bô kuì--neh.
Tsit king tiàm bē--ê oo-lín-gióo lóng kài kuì.
Oo-nè-sàng lí ê khuì-kháu mā mài hiah-nī pháinn, lí sing tsē--lo̍h-lâi, ū siánn-mih tāi-tsì lán hó-hó-á kóng--lah--honnh.
Oo-tóo-bái sī tsiânn pîng-siông ê kau-thong kang-khū, tsuân Tâi-uân tshuē bô lâng bē-hiáu khiâ oo-tóo-bái--ê.
Thinn-khì tuā-kuânn--ah, tha̍h tsi̍t niá òo-bà khah hó.
Pha-tsìn-kòo tsit-tsūn tī Tâi-uân khah bô liû-hîng ā.
Tsioo-kóo-lè-tòo--honnh ài suán tshit-tsa̍p-gōo pha̋-siàn-tooh í-siōng--ê, tuì sin-thé khah hó.
Tâi-pak tshī-tiúnn ê hāu-suán-jîn lāi-bīn, ㄎㄜ-P ê tsi-tshî-tōo pha̋-siàn-tooh khah kuân.
Tsit king pháng-tiàm lāi-té ê pháng phang kah ká-ná siannh, kám-sī ū tsham tsi̍t-kuá a-sa-puh-luh ê huà-ha̍k io̍h-phín?
He kha-ta̍h-tshia phàng-kù--ah, ài khì póo lāi-thai a.
Tuì o̍h im-ga̍k ê lâng lâi kóng, ē-hiáu puann phi-á-nooh sī kài ki-pún ê tāi-tsì.
Siáng khì tàu the̍h tsi̍t ki phiàn-tsih lâi kā ting-á giap hōo khui.
Lán ē-sái phah phi̋n-phóng lâi liān sin-thé.
Phi̋n-phóng sī tsi̍t hāng tuì sin-thé tsin hó ê ūn-tōng.
Suí pháng bô siánn ē khì--lì, khó-lîng ài koh tàu tsi̍t tâi phòng-pù lâi tàu pháng.
Suí pháng bē khì--lì, khó-lîng ài tàu tsi̍t tâi phàng-phù lâi pháng.
Hit tâi ti̍t-sing-ki ê phu-lóo-phé-lá khai-sí teh tńg--ah, lán ài siám khah khui--leh, tsiah bē ū huî-hiám.
Ū lâng tī hong-thai-thinn peh-suann suah tshuē-bô lōo, tē-hng tsìng-hú tō phài tsi̍t tâi phu-lóo-phé-lá kín kā i tshuē--tńg-lâi.
Hit tuì ang-á-bóo o̍h--ê sī tsìng-phài ê pu-lù-sù, thiàu kah tsiânn hó-khuànn.
In nn̄g ê ang-á-bóo thiàu--ê pu-lù-sù tsin tsìng-phài.
Sa-khá-lí-bah lāi-té bē ê tiám-sim, bī sī ū khah tāng--tām-po̍h-á.
Lán lâi-khì Sa-khá-lí-bah tsia̍h ô-á-tsian kah kuann-tshâ-pang.
Tī Ji̍t-pún, sa-khú-lah khui--ê hit-tang-tsūn kui phiânn âng-kì-kì kài suí.
Tsia̍h Ji̍t-pún liāu-lí tiānn-tiānn ē tiám sa-sí-mih lâi tsia̍h.
Tsia̍h sa-sí-mih ê sî ē-sái ùn tsi̍t-kuá ua-sá-bih kah tāu-iû.
Tsit hāng tshài sī gún thâu-ke tsiau-thāi--ê, hōo lín sa-bì-sù--tsi̍t-ē.
Gún bé tsiah-nī tsē mi̍h-kiānn, thâu-ke lí mā sa-bì-sù--tsi̍t-ē sǹg khah sio̍h--leh.
Lí tsiah bé nn̄g-pah khoo tō kiò guá kā lí sa-bì-sù, lí tsia̍h kah bái--leh--lah.
Lí sing niû tsi̍t-ē-á sài-sù, tsiah bē kóng bé--tńg-khì tsiah huat-kak tshīng bē lueh.
Lí bé ka-khū tsìn-tsîng sing niû tsi̍t-ē-á sài-sù.
Ing-kai ài tuì kok-sió, tshoo-tiong tō khai-sí kà sak-khuh án-tsuánn iōng khah tio̍h.
Lán bé mi̍h-kiānn tsìn-tsîng tio̍h sing khuànn sa̋m-phú-luh khuànn-māi, khuànn ū kah-ì--bô.
Kàu-tann, tsa-poo gín-á nā beh tsham-ka tsìng-sik ê iàn-huē, mā sī kāng-khuán ài tshīng se-bí-looh.
Lán án-ne tsò ing-kai sī bô būn-tê, sè-hù--lah.
Lí sing tshoo-phe tsò--tsi̍t-ē tsiah koh lâi si-á-geh tō hó.
Lán beh khì hōo lâng tshiánn tsìn-tsîng sing lâi-khì siat-tooh--tsi̍t-ē.
Beh kuè-nî ā, ta̍k-ke lóng ē khì thâu-mn̂g-tiàm hōo lâng siat-tooh--tsi̍t-ē.
Tsit su siat-tsuh ài tha̍h tsi̍t ê hó ê ne-kut-tái khah tsìng-sik.
Tsá-khí-sî ē-īng-eh iōng sio̍k-pháng kauh nn̄g-tsian tsò tsá-khí-tǹg.
Tsit khann sir-tián-lè-sù ê tiánn sī siang-the--ê ōo.
Tsit khann sir-tián-lè-sù ê tiánn sī siang-thai--ê ōo.
Tshenn-tshài sa̍h-hó liáu-āu tsiah koh tsham tsi̍t-kuá sòo-sù.
Tsa-bóo-lâng khiâ su-khú-tà khah hó, khiâ tuā tsiah--ê, ē sak bē tín-tāng.
Tsa-bóo-lâng khiâ su-khù-tà khah hó, khiâ tuā tsiah--ê, ē sak bē tín-tāng.
Lāu-huè-á khiâ su-khù-tà khah hó, hit tsióng it-jī-ngóo--ê, ē khan bē iânn.
Tsioh guá tsi̍t kha su-lit-pah phah ka-tsua̍h.
Hit king gû-bah-tiûnn ū leh thiàu su-tó-lip-puh.
Ū jiàu-pê-á pò kóng hit king gû-bah-tiûnn ū leh thiàu su-tó-lip-puh, sóo-í kíng-tshat tī āu-piah khiā-piah beh lâi lia̍h。
Gún tsa-bóo-sun siōng ài tsia̍h sú-sih.
Kóo-tsá-sî ê pn̄g ē phuè tsi̍t lia̍p muê-á kah tsi̍t tè tha-khú-áng.
Tī-leh kóo-tsá sî-tsūn, piān-tong lóng ē kap tsi̍t lia̍p muê-á kah tsi̍t tè tha-khú-áng.
Tāi-tsiòng ūn-su khah phóo-phiàn liáu-āu, tha-khú-sih tō bô siánn-lâng tsē ā.
Khùn tha-thá-mih pí khùn bîn-tshn̂g khah liâng khah sóng-khuài.
Tha-thá-mih tī huán-thinn ê sî-tsūn mā bē sip-sip, khùn--khí-lâi khah khuìnn-ua̍h.
I hit tâi tshia tsuè-kīn ài lâi uānn thài-ià.
Guá hit tâi tshia tsuè-kīn tsiah kā sì lia̍p thài-ià tsuân-pōo uānn--kuè.
Tsit tsióng thài-lù khah bē tshū--lâng, khah bē pua̍h-tó.
Tsàu-kha ê thài-lù í-king pit--khui--ah, ài khà-tiān-uē kiò sai-hū lâi uānn.
Tsit tsióng thak-khooh ê bah kài kāu, kài khiū, kài hó-tsia̍h.
Thàn-gòo sī tsi̍t khuán kài bûn-ngá ê bú-pōo.
In thiàu thàn-gòo thiàu kah muá tiânn sì-kè pue.
Tse thàng-sù sī a-má ê kè-tsng kah--lâi--ê.
Phah the-ní-suh ài tsáu-lâi-tsáu-khì, kài thiám.
Seven-eleven ê thia̋n-pú-lah sì ki gōo-tsa̍p khoo.
Ke-lâng biō-kháu ê thia̋n-pú-lah siōng ū-miâ.
Hit tànn àm-sî tī iā-tshī-á leh huah-bē thia̋n-pú-lah, tsiânn siū huan-gîng, sing-lí ū-kàu hó--ê.
Sái thoo-lá-khuh liáu-āu, i ê sin-thé piàn khah bái.
Thoo-lá-khuh sái--kuè-khì liáu-āu, oo-ian-thûn pue sì-kè, khong-khì ū-kàu bái.
Tsit-má thoo-má-tooh lú lâi lú tinn, m̄-hó tsia̍h siunn tsē.
Í-tsá ê tóo-sàng kài ū tsun-giâm, kah tsit-má--ê bô siánn kāng-khuán.
Tsa-poo gín-á tiānn-tiānn ē sàng tsioo-kóo-lè-tòo hōo tsa-bóo gín-á, siūnn bē kàu suah hōo lâng lú tsia̍h lú puî.
Tsit-má kài tsē tsa-poo gín-á ē sàng tsioo-kóo-lè-tòo hōo tsa-bóo gín-á tsia̍h.
Lí khì tiàm--lí nā tsia̍h-liáu ài ē-kì-tsit hōo lâng tsit-puh.
Hit king ê u-lóng-mī kài khiū, ū-îng ê sî-tsūn ē-sái tsò-hué khì tsia̍h khuànn-māi.
In it-tīng sī liān-si̍p tsiânn kú tsiah ū huat-tōo thiàu ua-lú-tsuh thiàu kah tsiah-nī suí.
Ē-poo ê mn̂g-kháu-tiânn, la-jí-ooh thuân-lâi ua-lú-tsuh ê kua.
Tse ua-sá-bih ná ē hiah-nī hiam--lah? Hiam kah guá tio̍h sǹg-phī.
Tse ua-sá-bih tsiok hiam--ê, mőo ùn siunn tsē.
Tshīng ua̋i-siat-tsuh khuànn--khí-lâi khah ū tsing-sîn.
Lí tshīng ua̋i-siá-tsuh khuànn--khí-lâi khah ū tsing-sîn khuán.
Tsit-má ùn-tsiàng thàn-tsînn sī lú lâi lú sin-khóo.
Tsò ùn-tsiàng sī lú lâi lú pháinn thàn-tsînn.
Tsit king pn̄g-tiàm ê nè-tsiàng lóng tsiok ū lé-māu--ê.
Tshia̋n-pá-lah sī gún a-kong khah-tsá siāng ài khuànn ê hì.
Lí nā beh kòo uī-tn̂g, hōo uī-tn̂g khah hó--leh, ài ē-kì-tsit ta̍k-kang tsia̍h ua-khá-móo-tooh.
Ū-ê sann i ê pòo-liāu sī thia̍t-thóo-lóng.
Tse tshin-tsiânn lâi, lán lâi-khì bé a̋ng-khóo-í-mooh hōo i tsò oo-mí-á-gè tsah--tńg-khì.
Kok-uī lâi-pin lí hó, huan-gîng tsham-ka tsit kiàn ê tián-lám.
Tsiok lín kiān-khong khuài-lo̍k, bān-sū jû-ì, to-siā.
Tshiú-ki-á phàng-kìnn ê kuì-pin, tshiánn lâi tē-jī ho̍k-bū-tâi, lóo-la̍t.
Tshuà Bûn-gio̍k sió-tsiá, Tshuà Bûn-gio̍k sió-tsiá, lí ê pîng-iú tng-leh tshuē--lí, tshiánn kàu tē-it ho̍k-bū-tâi sio-tán, to-siā.
Iûnn Tong-phîng sian-sinn, Iûnn Tong-phîng sian-sinn, lín lāu-bú tng-leh tshuē--lí, tshiánn kàu tē-jī kuī-tâi sio-tán, to-siā.
Sih Sîng-hông a-sáng, Sih Sîng-hông a-sáng, lín bóo tng-leh tshuē--lí, tshiánn kàu tsiànn-mn̂g mn̂g-kháu sio-tán, lóo-la̍t.
Guá sī A-hông. Kok-uī kuan-tsiòng pîng-iú, ta̍k-ke gâu-tsá.
Lán lâi khuànn tsit lé-pài ê thinn-khì.
Uì tsit tiunn tôo bīn-tíng--honnh, lán lâi khuànn tsia.
Tī thài-pîng-iûnn tsia ū tsi̍t lia̍p tsiok kāu ê hûn, tsit lia̍p hûn tō sī jia̍t-tài-sìng kē-khì-ap.
Kē-khì-ap ji̍p-lâi lâm-hái liáu-āu ē tsing-kiông, tsha-put-to sī kin-á-ji̍t àm-sî a̍h-sī bîn-á-tsài ē piàn-tsò hong-thai.
Tsha-put-to sī pài-la̍k àm kàu lé-pài, sóo-í khì Phênn-ôo, Kim-mn̂g ê pîng-iú, a̍h-sī beh tshut-kok ê pîng-iú tio̍h khah sè-lī--ê.
Suà--lo̍h-lâi, kin-nî tē-gōo hō hong-thai, Tsin-tsu Hong-thai, tī tsia.
Ah tuì lán Tâi-uân ê íng-hióng tō sī hûn ē suá khah uá--ji̍p-lâi, ē ū sai-pak-hōo.
Tsit lia̍p hong-thai, tsha-put-to sī pài-la̍k, lé-pài king-kuè Ji̍t-pún tang-pîng ê guā-hái.
iáu-m̄-koh lī Ji̍t-pún ing-kai koh ū--tsi̍t-tè-á, ing-kai sī bô ti̍t-tsiap ê íng-hióng. Tān-sī ē ū hōo--lah.
Sóo-í kóng, beh khì Ji̍t-pún ê pîng-iú, khó-lîng ē sió-khua̋-á siū-tio̍h thinn-khì ê íng-hióng, tān-sī hong-thai ing-kai sī bô siánn íng-hióng.
Ah kah lán Tâi-uân ū kuan-hē--ê sī tú-tsiah kóng--ê, lâm-pîng ū tsuí-khì tsap--ji̍p-lâi, hōo ē it-ti̍t lo̍h kàu pài-sann.
Khó-lîng lâm-pōo, tang-pōo ē ū tām-po̍h-á hōo. Pak-pōo, tiong-pōo khó-lîng tio̍h ài tsù-ì sai-pak-hōo.
Sóo-í kuan-tsiòng pîng-iú tshut-mn̂g ài ē-kì-tsit tsah hōo-suànn őo.
Bī-lâi ê thinn-khì tsha-put-to sī tsit-tsióng tsîng-hîng.
Nā mn̄g kóng tsuè-kīn suà--lo̍h-lâi kám koh ē ū hong-thai? Siōng tsió tsit sì gōo kang sī bô khuàinn--lah. Kuan-tsiòng pîng-iú ing-kai sī bián huân-ló.
Uē-thâu, tsok-tsiá kā tho̍k-tsiá tsu-kun pò-kò
Lâu Sîng-hiân
Nā í-tsá guá tsin kāu-uē, ài guá khí nuâ-thâu, siá--kuí-ia̍h-á bô būn-tê, m̄-koh tsa̍p tang to kuè--ah, beh ài guá kā tē-jī pún tsheh khí tsi̍t-ē-á khiàn, guá ū-iánn m̄-tsai beh siá siannh, ē-kha kán-tan kau-tāi--tsi̍t-ē tō hó.
Tsit peh phinn kòo-sū, guá m̄-tsai beh án-tsuánn pâi tsîng-āu, sóo-í tō tsiàu sî-kan, uì tsuè-kīn siá--ê pâi khì kah siōng tsìn-tsîng,
Siōng-bué hit phinn 〈Suah-hì〉 ê thâu-tsîng tsi̍t-puànn, sī jī khòng khòng pat nî siá--ê, tú-tú sī 《Tò-tńg》 tshut-pán hit tsi̍t tang,
Uì tsia thang tsai tsit pái siu--ji̍p-lâi--ê, tō sī guá tsit tsa̍p tang tiàm siáu-suat tsit ê bûn-luī lóng-tsóng ê sîng-kó (ká-sú guá bô làu-kau lâi-kóng).
Tsa̍p tang tsiah siá án-ne, tong-liân guá ē-tàng huē kóng to tsin tsē sî-kan khai tī tha̍k-tsheh, siá lūn-bûn, siá Tâi-gí kàu-tshâi, bô kā tshòng-tsok tòng-tsò siōng iàu-kín ê bo̍k-piau.
Si̍t-tsāi kóng, ū tsi̍t-tsām-á guá mā lán-si-lán-si, siūnn-kóng lán siá tse, khuànn bô ê lâng khuànn bô, khuànn ū ê lâng mā bô tiānn-tio̍h ē khuànn, ū khuànn ê lâng to iā bô tiānn-tio̍h khuànn ū lāi-té ê ki-kuan... Án-ne sī hô-mí-khóo--leh?
Sóo-tì, lán tsit tsa̍p tang, khah tsē sī siá lâi tsham-ka pí-sài, iōng pí-sài thàn sóo-huì lâi kik ka-kī khì siá; pí-sài liáu, tsok-phín ke-ke-kiám-kiám ū tah khí-lì bāng-lōo-tíng, tsit kuí tang ná tah, koh ē hù lo̍k-im hòng thiann, tsiàu lán kā khuànn, ū hìng-tshù tha̍k--ê mā sī tsin tsió-sòo.
M̄-tsiah lán tsū-lâi bô àn-sǹg beh koh tshut-tsheh, to put-kuán lán kám-kak ka-tī siá-liáu ū guā hó tú guā hó (ka-tī po khah bē tshàu-tsho), mā-sī ka-tī siá hōo ka-tī thiòng--ê, ki̍k-ke hōo sin-khu-pinn ê tah-lia̍p--ê bóng tha̍k, khuànn i ē o-ló--kuí-kù-á--bē.
Láu-si̍t kóng guá bô tsia̍h-po bē sí--lah, nā iáu ē iàu-ì beh siá, beh ài lâng tha̍k, lóng-sī uī-tio̍h Tâi-gí!
Thâu-tsîng kóng uī-tio̍h pí-sài leh siá, he uân-nā sī nuâ-thâu, lán to m̄-sī tó-leh gō, a̍h-sī ū-iánn hiah iàu-ì hia-ê tsióng-kim,
Koh-tsài kóng, nā beh pí-sài, kám m̄-bián siá hōo phîng-sím kah-ì, kan-kan-á lán bô án-ne siūnn, kan-kan-á lán to beh siá ka-tī ài siá--ê, beh siá ka-tī kám-kak ū ì-sù--ê.
Kan-na tsi̍t hāng: tsit kuí tang, guá ná lâi ná iàu-ì kòo-sū ū hó khuànn--bô;
Tsa̍p tang tsîng guá khah bô tsiong tho̍k-tsiá khǹg tī sim--lí, kui-sim leh tsò Tâi-gí bûn-jī ê tshì-giām; tsit tsa̍p tang, guá tsiong tshì-giām ê tsân-bīn uānn-tso3 " tê-tsâi ", mā khah tì-sim beh hōo tho̍k-tsiá tha̍k-tio̍h khí-moo ē giang, nā bē, sī kò-jîn tsâi-tsîng bô-kàu, guá ū tsīn-liōng ā.
Ah nā tsiàu án-ne kā kóng--khí-lâi, in-uī kòo-sū sūn-sī sī tsiàu siá-tsok sî-kan tò-thâu pâi, tho̍k-tsiá kiám-tshái ē kám-siū tio̍h tsit ê siá-tsok sim-thài ê tsuán-piàn iā-kú-kánn.
Tī tsia ū-iánn tsiok kám siā Kim-sūn hiann tsio guá tshut tsit pún tsheh, tsiah jīn-tsin leh phah-piànn Tâi-gí bûn-ha̍k tshut-pán--ê, ba̍k-kim tsin hán--ah,
Hi-bāng tsit pún tsheh ìn--tshut-lâi, ē-tàng hōo ta̍k-ke huat-hiān Tâi-gí siá-tsok ū lán tsîng m̄-bat khuàinn--ê khó-lîng-sìng, koh-ū, ǹg-bāng tha̍k ê lâng, ē kám-kak kòo-sū tsin hó khuànn, án-ne, guá tō kám-kak tsit pún tsheh tshut-liáu ū kè-ta̍t--lah.
Jī khòng it pat nî tsiann--gue̍h
Kak-hue-á kah sòo-hue-á, Âng Gìm-tiân. Hái-ang Tâi-gí Bûn-ha̍k Gue̍h-khan tē tsi̍t-pah khòng peh kî.
Kak-hue-á, sī tsi̍t niá sik-tsuí sian-iām ê tsa̋u-gín-á sió iûnn-tsong, i kuà tī tiàm-thâu ê po-lê tû-á lāi-té.
Tsit niá sann ê tiong-tsuā, thīnn tshit lia̍p kim-sik ê liú-á, siám-siám-sih-sih, tsiok siânn lâng bo̍k--ê; ē-kûn siù nn̄g tsiah pe̍h-thòo-á, tsiok kóo-tsui--ê.
Án-ne ê hue-tsháu, m̄-tsai siânn-tó guā tsē ài tshīng suí ê tsa̋u-gín-á--leh? M̄-koh kuà beh kui gue̍h-ji̍t, lóng bô lâng lâi kau-kuan.
Ū tsi̍t kang, lâi tsi̍t ê tshīng-tshah kài ko-sióng ê tiong-liân hū-jîn-lâng, khan i ê tsa-bóo-kiánn uì tiàm-thâu kiânn--kuè.
"Bú--á! Lí khuànn--leh! Tsiok suí tsiok kóo-tsui ê iûnn-tsong--neh ! ... Lâng beh ti̍h tsit su--lah...", tsa̋u-gín-á kí tuì po-lê-tû lāi-té.
"Hó--ah--lah! Mài tshá! Lán koh lâi-khì khuànn iáu ū khah suí--ê--bô?" A-bú án-ne kā kóng.
"M̄--lah! Lâng khah kah-ì tsit niá--lah! Hó-sim--leh--lah, a-bú...", tsa̋u-gín-á hōo lāu-bú kā hat-tsí, suah tiunn-tiunn-tshuah-tshuah, ná kóng ná háu...
"Hó, hó, hó--lah! A-biāu kuai──lán tō bé tsit su hó--lah! Mài háu--honnh, kuai── ".
Lāu-bú kā gín-á phiàn tiām--looh, tō án-ne kak-hue-á, tō tsiânn-tsò A-biāu siōng sioh ê tsi̍t niá iûnn-tsong.
Kak-hue-á hông phah-phài, tuà ji̍p-khì A-biāu ê sann-tû-á-lāi. Sann-tû-á tsá tō e̍h-tsinn-tsinn a, m̄-koh A-biāu kā huâi kū àu-tshàu ê sann-á-kûn, lóng sak tsi̍t pinn, lâu tsi̍t tuā uī hōo kak-hue-á thang ku;
Tsú-lâng tsi̍t-ē kā sīng, tì-sú kak-hue-á tuì tsia ê kū tshù-pinn, tsiânn khuànn bô tsiūnn-ba̍k.
Tsū i tuè A-biāu liáu-āu, kiàn-pái nā beh tshut-guā ê sî-tsūn, lóng hōo A-biāu tshīng tiâu-tiâu, in-tuan sī kak-hue-á ê khuán-iūnn, lóng hōo lâng tsiok o-ló--ê, tsi̍t-kuá tsa̋u-gín-á-phuānn ē sânn uá--lâi..., m̄-tsiah ē A-biāu jú lâi jú kah-ì kak-hue-á;
Iah kak-hue-á suah piàn-kah tsiok ba̍k-thâu-kuân, tshàu-iāng tè-tè, lóng bē giàn kah huâi kū tshù-pinn sio-tsioh-mn̄g.
"Kak-hue-á, lí ū-iánn tsiok suí--ê liòo! Gún lóng tsiok him-siān, tsiok kah-ì--lí liòo...", ūn-tōng-sann khui-tshuì kā o-ló.
"Aih-iah! Tsiâ beh ài lí kah-ì--leh, lí leh suí-bīn! Mài siunn phīng uá--lâi őo... Lī khah khui--leh khah bô báng...", kak-hue-á ná kóng ná suá-kha.
"Kak-hue-á, mài hiah koo-khu̍t--lah! Ta̍k-ke lóng sī tshù-pinn-tau, hó-pîng-iú--neh..." Khòo-kûn khuànn bē-tsò-tit, tō kā ta̍h-uē--looh...
"Tsiâ kah lí sī hó-pîng-iú! Ua̍h-beh sue--tio̍h. Kah lí tsit khuán khòo m̄-tsiânn khòo, kûn m̄-tsiânn kûn, tshiūnn puànn-iam-iûnn--ê, lú khuànn lú gê, â... Siám, siám--lah!" Kak-hue-á kóng-tshut phuì-nuā ê uē.
"Mài tshá hó--m̄! Ua̍h-beh tsak--sí...", hit pîng tng-teh onn-onn-khùn ê phah-thih-á-khòo tuā--ê, jím bē tiâu, tuā-huah tsi̍t siann. Tsi̍t-sî--ê, siann-sueh lóng tiām--khì...;
Kak-hue-á tī iu-tsīng ê sann-tû-á-lāi, tiām-tiām-á ti̋ huê-sióng: hah, hah, gún A-biāu senn-ji̍t hit tsi̍t kang tsìng-lâng tsiânn kā o-ló, kóng khuànn i hit khuán sûn-tsin, ua̍h-kut, tsiok huann-hí ê khuán-khiok, tuà thôo-kha-tau liân se̍h kuí-ā liàn teh hông khuànn, tshiūnn tsi̍t tsiah ia̍h-á pue-khí-pue-lo̍h, lâng gún ê sim-tsîng mā tuè i tshing-tshái--khí-lâi...
"A-bú--ah! Tsiok suí--ê--neh! Kám-siā--lí--ooh!" Kak-hue-á tī sann-tû-á-lāi, thiann A-biāu leh kā in bú--á sueh-siā...
Iáu-m̄-koh m̄ tsai uī siánn tāi, hōo A-biāu tsiah huann-hí--tio̍h. Ba̍k-nih-á, sann-tû-á hông khui--khui--ah, A-biāu tshiú--lí the̍h tsi̍t niá sûn-pe̍h-sik ê iûnn-tsong, hing-tsîng thīnn tsi̍t lia̍p tsa̍t-pak, kim-sih-sih, kim ke-sim hîng ê kim-phìnn;
Si-tsit thàu-bîng ê tshiú-ńg, koh tiò tsi̍t tsiah iù-siù ê ia̍h-á kiat, kûn-ki koh kún tsi̍t iân ū hue-tsháu ê lueh-sù, khuànn lő phoh-tsin koh tāi-hong.
A-biāu tshut tsi̍t-ē la̍t, pué-khui sé-liáu koh sé ê kū sann, kā tsit su sûn-pe̍h-sik ê iûnn-tsong, kuà tī kak-hue-á ê pinn-á, tshuì-phué phû-tshut tshiò-bî-bî ê bīn-iông, tsiah koh kā mn̂g kuainn hó-sè.
Kak-hue-á tsi̍t khuànn, iōng thóo-tē-siâ-gán ê piáu-tsîng, lia̍h tsit ê sin tshù-pinn kim-kim-khuànn...
"Ueh! Pe̍h-sann-huan--ah! Lí tuì tó-uī lâi--ê? Guá tsi̍t-ē kah lí tuì-ba̍k, tō kám-kak tsiok tshì-tsha̍k tio̍h...", kak-hue-á kóng-tio̍h uē sī tsi̍t khuán tsiok tshàu-hué, tsiok bô sè-jī ê khuì-kháu.
"Ooh! Pháinn-sè--lah! Guá hō-tsò sòo-hue-á, tshoo kìnn-bīn..., tsiânn huann-hí kah lí tsò tshù-pinn...", sòo-hue-á ū-lé-ū-kà leh kā huê-tap.
"Sòo-hue-á! Hngh! Mài siunn kheh uá--lâi ôo, khuànn lí kui-sing-khu pe̍h-thàu-liông--ê, m̄ tsai ū pēnn a̍h bô leh...?" Kak-hue-á ti̍t kā iô-tshiú, koh kiam pué tshiú, piáu-sī bē giàn kah i at-tshiú.
"Tuì-put-tsū--lah! Guá m̄-tsai tó-lo̍h tik-sit tio̍h lí--honnh...?" Sòo-hue-á tsiânn sè-jī án-ne kā ìn.
"Heh! Lí lâi-kàu tsit-tah, tō sī tik-sit tio̍h guá--ah. Hó--ah! Mài lô-so, guá bô siūnn-beh kah lí tap-tshuì-kóo... " Kak-hue-á kóng-suah, suî ua̍t-thâu tsò i siak-tuā-bîn ā.
Kuí lé-pài liáu-āu, A-biāu ê a-kū beh tshuā-bóo--ah, A-biāu tō kíng sòo-hue-á lâi tshīng, tī lo̍h-tē-kiànn bīn-thâu-tsîng, phîn--ah phîn, tsiò--ah tsiò, ná tsiò ná tshiò-sai-sai.
Ua̋! Kám-kak ka-tī tsiok sîng tsi̍t ê kong-tsú--leh; iáu-m̄-koh, tsit khuán ê tsîng-hóng, hōo kak-hue-á khuànn--tio̍h, lú khuànn lú khí bái moo, khí gê-ba̍k.
Ū tsi̍t kang, tī tsi̍t ê ki-iân, kak-hue-á kah sòo-hue-á tâng-tsê tī sé-sann-ki lāi-té, tàu-tīn sé-sing-khu;
Kak-hue-á khuànn sòo-hue-á, lâng i tsi̍t sing-khu pe̍h-sut-sut, hōo tsú-lâng A-biāu kā tshuā-tshut-tshuā-ji̍p, tsiok ba̍k-khang-tshiah--ê, tsi̍t-sî ê khí-tòo-hiân, i tio̍h siūnn tsi̍t tshut kan-kuí-pōo, beh hōo sòo-hue-á hó-khuànn.
Tī sé-sann-ki lāi-té, i tō hē-sìnn-miā lāng ka-tī ê sann kah kûn, hōo sik-tsuí lóng thòo-thòo--tshut-lâi, sūn-tio̍h sann-tsô-khut-á tih tńg-se̍h ê tang-tiong, tshit-phùn-peh-phùn, sann-tòo-sì-tòo, tòo kah sòo-hue-á kui-sing-khu tsuân sī gōo-tshái-sik--ê, hue-pa-li-niau.
Sòo-hue-á khóo-khóo kā ai-kiû, kóng i mài hiah bô thian-liông; m̄-thang tsò hit khuán sńg-miā-miā, hiah sńg-tn̄g--lâng ê ok-to̍k-pōo, sit-tik-tāi.
I lú hiu-huah, kak-hue-á lú thiau-ì-kòo; phùn kah sòo-hue-á tsuân-sin bô tsi̍t jiah sī pe̍h--ê, án-ne tsiah lōo-tshut ka̋ng tshòng iânn ê kan-hiông-tshiò...
Khó-liân-tāi--ah khó-liân-tāi! Sòo-hue-á tsit-tsūn hōo tòo kah bô sîng tsi̍t niá sann-á-iūnn, i ná khuànn ka-tī ná siong-sim; hiān put hiān, khut tī tsô-á lāi-té, kiò thinn, thinn bē ìn, kiò tē, tē bē tap, suah it-ti̍t tuā khàu tuā háu.
A-biāu kā in sé hó-sè, khuáinn sòo-hue-á nà ē piàn kah hue-pa-li-niau, tō tsiânn siū-khì, suî kā tàn tuà pùn-sò-tháng--lín.
Iah kak-hue-á khuànn tsi̍t-ē thiòng-kah lia̍h bē-tiâu, tih siūnn-kóng: "Ua̋! Tsit-siann hōo guá tshòng tsi̍t-ē ū-kàu suí-khuì--ê, tsit pōo iōng-liáu bē bái, tshú khì A-biāu tō kan-na kah-ì guá tsi̍t ê--lah--hooh! Hah, hah, hah...".
A-biāu suà-lo̍h iū koh kā kak-hue-á la̍k--khí-lâi, bīn-á tsiâu lik-sik, tuā kiò tsi̍t siann: "Ha̋nn! tann khì-liáu-liáu--ah, liân tsit niá iā thè-sik? Thè kah bē-hàu-koo-tsit..., sian-iām ê sik-tsuí lóng bô--khì--ah, guá ti̍h beh tshòng siannh?" Kóng-suah, iā sūn-suà kā i tàn lo̍h-khì pùn-sò-tháng--lí.
Kak-hue-á ê kan-tshiò-siann bô--khì--ah, tsi̍t ê bīn nā tsiáu-kiān--leh, hiān-tshú-sî tsuân-sin lóng sng-thiànn, tāi-khài thóo siunn tsē ê khuán, phê-bah piàn kah pe̍h-phú-pe̍h-phú, tsi̍t-si-á khuì-la̍t to bô, khiā bē tiâu tē, nńg-siô-siô the tī tháng-á-lāi.
Iah sòo-hue-á i nē? Lâng i pak-tn̂g tsiânn ū, suî ta̍h uá khì kā lua̍h hing-khám, lia̍h kin-lōo, án-ne tsiah ta̍uh-ta̍uh-á tik-tiānn--lo̍h-lâi.
Guân-khì ū ā! Tshuán-khuì sūn ā! Tsit tang-tsūn, kak-hue-á tsin huán-hué tuì i hā to̍k-tshiú, it-ti̍t kā huē-sit-lé, kiû khuan-liōng, nn̄g ê tsiah at-tshiú kóng-hô.
Keh-tńg-kang ē-tàu, in tâng-tsê hông tshia kàu pùn-sò-tiûnn--lí. Ē-poo-sî-á, ji̍t-thâu iām-jua̍h, tshàu-bī muá-sì-kuè.
Tsāi-tiûnn ê hāi-mih-á, lóng sī hua̋i thái-ko-nuā-lô, senn-thâu-huat-bué, khuê-kha-phuà-siùnn, uai-ko-tshi̍h-tshua̍h, khuànn tio̍h ua̍h-beh khí ke-bó-phuê...
Tuà tsit khuán ê sóo-tsāi ū-kàu ak-tsak, bô phuà-pēnn mā ē ngē khì hōo tshàu-bī kik--sí.
Ka-tsài-á-kai-tsài, kàu kah beh-àm-á, ū tsi̍t ê siu phái-tâng-kū-siah ê a-î, khuànn in iáu-koh suí-suí--leh, tō suî kā khioh-tsáu.
Tsit ê ū thiànn-sim ê a-î, koh kā in tîng sé-sing-khu tsi̍t pái, pha̍k ta liáu-āu, the̍h ut-táu kā ut kah tshiūnn sin--ê kāng-khuán, tsing-tsha sik-tsuí ū khah sit.
Tng i kā in the̍h hōo ka-tī ê tsa-bóo-kiánn ê sî-tsūn, sī huann-hí kah ná kiânn ná tshíng-kha..., iah kak-hue-á kah sòo-hue-á, nn̄g ê tsi̍t-ē sio tuì-khuànn, suah kui bīn tshiò-bún-bún ê hue-luí, tsi̍t-luí tsi̍t-luí it-ti̍t phû--tshut-lâi...
Bē înn-á ê sîn-sian, Lîm Lē-tāi i̍k-siá.
Hái-ang Tâi-gí Bûn-ha̍k Gue̍h-khan tē tsi̍t-pah khòng-jī kî
Tī Ko-hiông Tsó-iânn-khu ū tsi̍t lia̍p suann, khuànn--khí-lâi tsiânn ti̍k-pia̍t.
Suann ê tò-tshiú-pîng hit tsi̍t-puànn hām it-puann ê suann bô-siánn-mih koh-iūnn, m̄-koh tsiànn-tshiú-pîng hit tsi̍t-puànn, tō tshiūnn hōo to-á siah--kuè ê hîng, kiám tsi̍t tuā puànn.
Tsit lia̍p suann, tō tshin-tshiūnn tshun tsi̍t-puànn ê tsa̍h-pîn--leh , kan-ta ū-tsâi-tiāu kā puànn-pîng ê thinn tsa̍h-tiâu--leh, sóo-í ta̍k-ke lóng kā tsit lia̍p suann hō-tsò "Puànn-pîng-suann".
Puànn-pîng-suann sī-án-tsuánn kan-tann tshun puànn-pîng--leh? I līng-guā hit tsi̍t-puànn sī tsáu uì tó-uī khì--leh? Tong-tē ū tsi̍t ê kòo-sū liû-thuân--lo̍h-lâi.
Tsit ê thuân-suat sī kah pat-sian tang-tiong ê Hàn Tsing-lî ū kuan-hē, sī Hàn-sian-jîn siu tôo-tē ê king-kuè.
Thiann-kóng tāi-tsì ê king-kuè sī án-ne, Hàn Tsing-lî ū tsi̍t ê tsiânn khiáu ê tôo-tē, i tsiânn gâu siá bûn-tsiunn, bú-kong mā tsiânn lī-hāi.
Siōng lân-tit--ê sī, i tsi̍t-si-á to bē hiau-pai, tuì lâng tsiânn ū lé-māu, sóo-í Hàn Tsing-lî tsiânn thiànn tsit ê tôo-tē.
M̄-koh tsiânn khó-sioh, tsit ê tôo-tē tì-tio̍h tsi̍t tsióng kuài pēnn, sian-i to i bē hó, suah tshit siàu-liân peh siàu-liân tō lâi kuè-sin--khì.
Hàn Tsing-lî khuànn ka-tī siōng thiànn ê tôo-tē tō án-ne lī-khui sè-kan, sim-kuann-thâu sī tshin-tshiūnn to leh kuah--leh.
Kuè tsi̍t-tsām-á sî-kan, Hàn Tsing-lî kuat-tīng beh tńg-lâi jîn-kan, beh koh khì tsáu-tshuē tsi̍t ê tiâu-ti̍t siān-liông ê hó-lâng, beh siu i tsò tôo-tē.
Hàn Tsing-lî tī hûn-ang bīn-tíng siòng lâi siòng khì, huat-hiān lîn-kan ū bóo tsi̍t ê tó-sū, put-tsí-á bí-lē.
Hàn Tsing-lî sim-lāi leh siūnn-kóng: "Kìng-liân ū tsiah-nī-á suí ê tó-sū, suann-niá tshenn-lìng-lìng, khe-tsuí tshing-tshing-tshing. Tī tsit ê hó sóo-tsāi, guá tiānn-tio̍h ē-tàng tshuē-tio̍h tsi̍t-ê-á hó tôo-tē."
Hàn Tsing-lî huat-hiān ê tsit ê tó-sū, tō sī lán tsit-má khiā-khí ê Tâi-uân-tó. I uì hûn-ang bīn-tíng khuann-khuann-á thiàu--lo̍h-lâi, tú-tú-á-hó kàng-lo̍h tī hiān-tshú-sî Ko-hiông ê Tsó-iânn.
Hàn Tsing-lî leh siūnn-kóng: "Beh uì tó-uī khai-sí tsáu-tshuē--leh?"
"Nā-tsún beh tshuē tsi̍t ê sim-kuann siān-liông koh láu-si̍t khó-khò ê tôo-tē, tiānn-tio̍h ài sing tshì-thàm khuànn i ê sim-kuann hó--bô?" I sim-lāi ná phah-sǹg ná leh siòng sì-khoo-uî-á ê khuân-kíng.
Hàn Tsing-lî tann thâu kā bīn-thâu-tsîng hit lia̍p suann khuànn-khuànn, siòng-siòng--leh, suî hōo i siūnn-tio̍h tsi̍t ê hó pōo-sòo.
Hàn Tsing-lî kā i suî-sin tsah ê tsi̍t ki khuê-sìnn the̍h--tshut-lâi, lio̍h-lio̍h-á kā hit lia̍p suann ia̍t-ia̍t--leh, suann-tíng bué-liu suî hiông-hiông khí tsi̍t tsūn hong, hong tsin thàu.
Tuā-hong tsi̍t-ē kè, suann tsiànn-tshiú-pîng ê thôo tō kui phiàn pang--lo̍h-lâi.
Pún-tsiânn hó-sè-hó-sè ê hit lia̍p suann, tsit-má khuànn--khí-lâi tō tshin-tshiūnn hōo to-á siah-khì tsi̍t-tuā-tè ê hîng.
Hàn Tsing-lî koh-īng khuê-sìnn kā pang--lo̍h-lâi ê hit tui thôo ia̍t-ia̍t--leh, hit tui thôo kìng-jiân piàn-sîng tsi̍t-lia̍p-á tsi̍t-lia̍p ê înn-á.
Suà--lo̍h-lâi, Hàn Tsing-lî kā ka-tī tánn-pān tsò bē înn-á ê lāu-hè-á, kā tann-á tann--leh, tī suann-pinn khai-sí bē înn-á.
"Lâi--ooh! Hó tsia̍h ê înn-á--ooh! Muâ-á phang-kòng-kòng, âng-tāu-á tinn-but-but, kín lâi bé hó tsia̍h ê înn-á--ooh!" Hàn Tsing-lî tuā-siann leh huah-bē.
"phang koh tuā-lia̍p ê înn-á--ooh! Tsi̍t lia̍p tsi̍t kak gîn, nn̄g lia̍p nn̄g kak gîn, sann lia̍p tsia̍h bián-tsînn--ooh!" Huah-bē-siann khip-ín tsi̍t-kuá kiânn-lōo-lâng ê tsù-ì.
"Thài ē ū tsiah-nī-á hó-khang ê tāi-tsì? Tsiânn-si̍t sī ài kóng-sńg-tshiò!"
"Tio̍h ā! Thài ē ū khó-lîng tsia̍h bián-tsînn--lah!"
"Tsit ê lāu-huè-á thài ē tsiah-nī gōng--lah?"
"Bô-tik-khak i khí-siáu--ah!"
"Ê? Thài ē tsiông-lâi m̄ bat khuànn-kuè tsit ê lāu-huè-á?"
"Înn-á ing-kai bô būn-tê--honnh?"
Uî uá-lâi khuànn ê lâng lú lâi lú tsuē, ta̍k-ke hōo-siong thó-lūn tsit kiānn tāi-tsì, m̄-koh bô puànn ê lâng siong-sìn Hàn Tsing-lî kóng--ê uē, mā bô lâng khui tshuì kóng beh bé înn-á.
Pîng-siông-sî-á tō khah siáu-tham ê tuā-thâu-á Ông--ê, i kā Hàn Tsing-lî kóng: "Thâu-ke, lí bē--ê înn-á kánn tsiânn-si̍t tsia̍h sann lia̍p tō bián-tsînn? Lí kám ē hóo--gún?"
Hàn Tsing-lî kā ìn kóng: "guá tsit ê lâng--ah! Siōng thó-ià pa̍t-lâng bô láu-si̍t--looh! Sóo-í mā bē ài phiàn--lâng. Koh-tsài kóng tsò sing-lí thài ē-sái bô siú sìn-iōng--leh?"
Tuā-thâu-á Ông--ê sim-lāi leh siūnn-kóng, tsit ê lāu-huè-á bô khong a̍h bô gōng, kóng-uē ê hîng mā bô tshiūnn leh kún-sńg-tshiò, tō kā kóng: "thâu-ke! Hōo guá sann lia̍p înn-á tsia̍h khuànn-māi--leh!"
Hàn Tsing-lî ê înn-á tshin-tshiūnn ke-nn̄g hiah-nī tuā khian, tuā-thâu-á Ông--ê kiat nn̄g lia̍p lo̍h-khì, pak-tóo í-king ū sió-khuá-á pá--ah.
I kā pak-tóo so-so--leh, koh kè-sio̍k tsia̍h kah si̍h-su̍t-kiò,
I kā tē-sann lia̍p înn-á mā tsia̍h-tsia̍h--lo̍h-khì, ná tsia̍h koh ná o-ló kóng: "Uah! Guá tsū tshut-sì kàu-tann m̄-bat tsia̍h-kuè tsiah-nī phang ê înn-á--neh!"
Tuā-thâu-á Ông--ê tsia̍h sann lia̍p înn-á, Hàn Tsing-lî tsiânn-si̍t bô kā i the̍h puànn sián tsînn.
Kî-thann ê lâng lóng khuànn kah tsiânn him-siān, mā uî uá-lâi kā Hàn Tsing-lî ti̍h sann lia̍p înn-á tsia̍h.
Ta̍k-ke uī-tio̍h beh tsia̍h bián-tsînn ê înn-á, m̄-kuán tsa-poo, tsa-bóo, lóng siūnn tsīn pān-huat kā sann lia̍p tuā lia̍p înn-á tsia̍h--lo̍h-khì.
Hàn Tsing-lî it-ti̍t bô thîng-tshiú leh iúnn înn-á hōo tsìng-lâng tsia̍h, ba̍k-nih-á-kú niâ, kui tiánn înn-á tō tsia̍h-kah khang-khang--looh!
"hó--ah, înn-á í-king tsia̍h-liáu--ah, kin-á-ji̍t tō kàu tsia uî-tsí--looh!" Hàn Tsing-lî án-ne kā ta̍k-ke kóng.
"He thài ē-siah? Guá iáu bē tsia̍h--tio̍h--neh!" Ū lâng bô huann-hí leh tuā-siann huah.
"Iáu-buē tsia̍h kàu-khuì--neh!" Koh ū lâng án-ne kóng.
"Lín tsiânn-si̍t tsiânn gâu tsia̍h--neh! Guá phû--ê înn-á lóng-tsóng the̍h tshut-lâi bē ā, bô tsia̍h-tio̍h ê lâng bîn-á-tsài tsiah koh lâi--looh!" Hàn Tsing-lî ū tām-po̍h-á bē-kham-tsit huân.
"Án-ne bîn-á-tsài kám kâng-khuán sī tsi̍t lia̍p tsi̍t kak gîn, nn̄g lia̍p nn̄g kak gîn, sann lia̍p tsia̍h bián-tsînn--leh?" Ū lâng án-ne mn̄g.
"Tio̍h ā! Tsia̍h sann lia̍p bián-tsînn--lah!" Hàn Tsing-lî án-ne kā i ìn.
"Tsiok hó--ê! Koh ū bián-tsînn ê înn-á thang tsia̍h--looh! Thâu-ke, lí m̄-thang kóng-uē bô tsún-sǹg őo! Bîn-á-tsài it-tīng ài lâi ōo!" Ta̍k-ke tsi̍t thiann Hàn Tsing-lî tah-ìng--ah, lóng huann-huann-hí-hí tsáu--looh!
"Haih! Tsit tsi̍t-kuá lâng ū-iánn siáu-tham, si̍t-tsāi hōo guá tsiok sit-bōng! Án-ne khuànn--khí-lâi, bîn-á-tsài ài tshuân koh-khah tsē ê înn-á, tsiah ū ki-huē tshuē-tio̍h guá bī-lâi ê tôo-tē. " Hàn Tsing-lî ná kóng ná thóo-tuā-khuì.
Keh-tńg-kang, Hàn Tsing-lî kā tsi̍t tuā tànn ê înn-á, koh tann-khì tsa-hng bē înn-á ê sóo-tsāi. Ta̍k-ke tsi̍t-ē khuànn-tio̍h Hàn Tsing-lî, lóng e-e-kheh-kheh, kuánn-kín-kín uî uá--lâi.
"Ueh! Thâu-ke, guá beh ài sann lia̍p!"
"Guá mā kāng-khuán!"
"Lûn-tio̍h guá--looh! Sann lia̍p! Khah kín--leh!"
Sui-liân bián khai-tsînn tō ē-tàng tsia̍h-tio̍h phang koh tinn ê înn-á, m̄-koh ta̍k-ke kan-na kòo tshiúnn niâ, kin-pún lóng bē-kì-tsit ài kā Hàn Tsing-lî sueh-to-siā.
Hit tsi̍t-kuá lâng tō tshin-tshiūnn iau kuí-lō kang ê hîng, hē-sìnn-miā tshiúnn beh tsia̍h înn-á. Ū tsi̍t ê tuā-tsia̍h ê lâng, tsia̍h sann lia̍p, koh ti̍h sann lia̍p, tsò tsi̍t-khùn-á kiat la̍k-lia̍p înn-á.
Ta̍k-ke khuànn ū lâng tsia̍h la̍k lia̍p, lóng khióng-kia̋nn ka-tī tsia̍h su--lâng, mā lóng kiò la̍k lia̍p lâi tsia̍h.
Tsia̍h ē lo̍h--ê hē-sìnn-miā thun, tsia̍h bē lo̍h--ê thau-thau-á kā înn-á tshàng tī tē-á, phah-sǹg beh tsah tńg-khì tshù--lí tsiah koh tsia̍h. Kuè bô guā kú, tsi̍t tiánn înn-á koh tsia̍h kah khang-khang-khang a.
Tsia̍h ē lo̍h--ê hē sìnn-miā thun, tsia̍h bē lo̍h--ê thau-thau-á kā înn-á tshàng leh tē-á, phah-sǹg beh tsah tńg-khì tshù--lí tsiah koh tsia̍h. Kuè bô guā kú, tsi̍t tiánn înn-á koh tsia̍h kah khang-khang-khang a.
Hàn Tsing-lî kā hit tsi̍t-kuá lâng kóng: "Guá tsú--ê înn-á kám tsiânn-si̍t hiah hó tsia̍h sī--bô? Lín tsai-iánn tsâi-liāu sī uì tó-uī lâi--ê--bô?"
"Tio̍h ā! Lí tàu-té sī iōng siánn-mih tsâi-liāu, tsiah ē-tàng tsò kah tsiah-nī-á hó-tsia̍h--leh? Kín kā gún kóng ā!"
"Sī ā! Lí ê înn-á kah pa̍t-lâng ê lóng bô kāng-khuán, tàu-té sī tsham siánn-mih phè-liāu--leh?"
Ta̍k-ke sui-liân lóng tsiânn hònn-hiân, m̄-koh Hàn Tsing-lî kan-tann kā thâu hàinn-hàinn--leh kóng: "Lín āu-pái tsū-liân ē tsai-iánn."
Ta̍k-ke mn̄g bô tap-àn, mā bô koh kè-sio̍k tui-mn̄g--lo̍h-khì, mā kāng-khuán tuā-tshuì-á tuā tshuì--leh tsia̍h ka-tī uánn-lāi ê înn-á.
"Ueh! Lín khuànn! Āu-piah hit lia̍p suann khuànn--khí-lâi kuài-kuài--neh!" Tuā-thâu-á Ông--ê án-ne kā pîng-iú kóng.
"Sī lí ba̍k-tsiu hue a--lah! Guá khuànn bô siánn koh-iūnn ā!" Pîng-iú án-ne kā ìn.
"Ông--ê kóng-leh bô m̄-tio̍h, hit lia̍p suann ê tsiànn-tshiú-pîng kán-ná kiám tsi̍t-tuā-phiàn--neh!" Līng-guā tsi̍t ê lâng thiann-tio̍h in ê tuì-uē, kám-kak tuā-thâu Ông--ê kóng-leh tsiânn ū tō-lí.
"Aih-iah! Kuán hiah tsē tshòng siannh? A̍h-sī kín thàm-thiann--tsi̍t-ē, khuànn bē înn-á ê lāu-huè-á bîn-á-tsài kám beh koh lâi?" Tuā-thâu-á Ông--ê ê pîng-iú án-ne kóng.
Hàn Tsing-lî thiann-tio̍h in ê tuì-uē, sim-lāi siūnn-kóng: "Ia̍h-sī ū lâng tsù-ì tio̍h hit lia̍p suann a, guá lia̍h-tsún kóng tsit tīn lâng kan-ta tsai-iánn thang tsia̍h niâ--leh!"
"Thâu-ke, bîn-á-tsài lí koh ē lâi--honnh? " Ū lâng bē jím--leh, án-ne leh mn̄g Hàn Tsing-lî.
"Há--hah--hah! Lín hiah-nī ài tsia̍h, guá tong-liân ē koh lâi lōo!" Hàn Tsing-lî tshiò kah tsiânn bô tsū-liân.
Ji̍t-tsí tsi̍t kang tsi̍t kang kuè, Hàn Tsing-lî tī pinn--á tiām-tiām leh kuan-tshat muí tsi̍t ê lâi tsia̍h înn-á ê lâng.
Lâi tsia̍h înn-á--ê lâng, sī tsi̍t kang pí tsi̍t kang koh khah tsē, m̄-koh ta̍k ê lâng lóng kan-ta siūnn-beh tsia̍h bián-tsînn ê înn-á, bô lâng guān-ì la̍p-tsînn, hōo Hàn Tsing-lî tsiânn sit-bōng.
Hàn Tsing-lî sim-lāi leh siūnn-kóng: "Khó-sioh--ah! Khó-sioh! Tsiah-nī-á suí ê thóo-tē, thài ē lóng tuà tsi̍t-kuá siáu-tham ê lâng."
"Khuànn tsit ê pān-sè, beh tshuē tsi̍t ê jîn-phín hó ê tôo-tē, sī tsi̍t kiānn bô kán-tan ê tāi-tsì neh!"
Tō tī Hàn Tsing-lî khai-sí bē înn-á ê tē-tshit kang, tāi-tsì tsiong-kî-bué bô-kâng--looh!
Tsit tsi̍t kang, lâi tsi̍t ê senn-tsò su-bûn-su-bûn ê siàu-liân-ke, i kiânn-lâi Hàn Tsing-lî ê bīn-thâu-tsîng kóng: "Thâu-ke, mâ-huân--lí, guá beh bé nn̄g lia̍p înn-á."
Hàn Tsing-lî tsim-tsiok kā siàu-liân-ke khuànn-khuànn--leh, kā kóng: "Siàu-liân--ê, lí tsai-iánn--bô? Guá ê înn-á tsia̍h sann lia̍p bián-tsînn--neh!"
Siàu-liân-ke ìn kóng: "Guá tsai-iánn ā! M̄-koh lí so înn-á ài liáu sî-kan, tann tànn-á lâi bē ài liáu khuì-la̍t, guá khai nn̄g kak gîn tō ē-tàng bé-tio̍h tsiah-nī tuā-lia̍p ê înn-á, í-king tsin-sio̍k--ah."
Pinn--á tsi̍t ê hū-jîn-lâng thiann siàu-liân-ke án-ne kóng, kín kā khiú siàu-liân-ke ê sann-á-ki, sè-sè-siann kā thau kóng: "Lí thài ē hiah-nī gōng--lah! Tsia̍h ē lo̍h sann lia̍p, tio̍h tsia̍h sann lia̍p ā! Thài tio̍h khai-tsînn bé--leh?"
Siàu-liân-ke kóng: "Kám-siā lí ê hó-ì, guá kāng-khuán guān-ì khai-tsînn bé înn-á."
Pinn--á hit tsi̍t-kuá lâng thiann-tio̍h siàu-liân-ke án-ne kóng, lóng tshiò kah hī-hā-kiò. Kóng: "Tsit ê lâng thâu-khak tiānn-tio̍h ū-būn-tê!"
Ta̍k-ke kā siàu-liân-ke kí-kí-tu̍h-tu̍h, lóng kóng i tsînn siunn liōng-siōng, lâng siunn gōng.
Hàn Tsing-lî kám-kak tsit ê siàu-liân-ke sui-liân tshīng kah phóo-thong-phóo-thong, m̄-koh kóng-uē tsiânn ū lé-māu, khuànn--khí-lâi sī siū-kuè hó kàu-io̍k ê khuán, koh-khah lân-tit ê sī, i tsi̍t-si-á to bē siáu-tham, koh tsiok ū tông-tsîng-sim.
"Siàu-liân-lâng, lí sī tsin hán-tit khuànn--tio̍h ê hó-lâng, lí kám guān-ì tsò guá ê tôo-tē?" Hàn Tsing-lî án-ne mn̄g siàu-liân-ke.
Siàu-liân-ke tsi̍t-sî thiann-bô Hàn Tsing-lî ê ì-sù, kā mn̄g kóng: "Peh--á, lí beh tshuē lâng o̍h tsò înn-á, sī--bô? Si̍t-tsāi tsin sit-lé, guá kám-kak guá ka-tī bô siánn sik-ha̍p, lí ē-tàng koh mn̄g pa̍t-lâng khuànn-māi--leh."
Hàn Tsing-lî suî huan-sin tsi̍t piàn, piàn tńg-khì i pún-tsiânn ê bôo-iūnn. I kā siàu-liân-ke kóng: "Guá sī pat-sian tang-tiong ê Hàn Tsing-lî, tsuan-kang uì thinn-tíng hā-huân lâi tsáu-tshuē tôo-tē--ê."
Siàu-liân-ke thiann tsi̍t-ē tshuah-tsi̍t-tiô, kóng: "Tang-sî-á lí sī sîn-sian! Gún tsin-tsiànn sī ‘Ba̍k-tsiu peh bô kim’. M̄-koh, tī tsiah-nī tsē lâng tang-tiong, lí sī-án-tsuánn ē suán-tio̍h guá--leh?"
Hàn Tsing-lî bî-bî-á tshiò--leh, kóng: "Guá tī tsia thìng-hāu tsiok tsē kang a--lah! Huat-kak ài phinn--lâng kah siáu-tham ê lâng, si̍t-tsāi ū kàu tsē! Kan-tann lí sim-kuann siān-liông, bē siū pa̍t-lâng íng-hióng, sóo-í guá kuat-tīng suán lí tsò guá ê tôo-tē."
Pinn--á ê lâng tsai-iánn Hàn Tsing-lî sī sîn-sian liáu-āu, lóng suî-ê-á suî-ê kuī--lo̍h-lâi, kóng: "Sîn-sian--ah! Guán si̍t-tsāi put ing-kai hiah-nī tham-sim, pài-thok lí guân-liōng gún--lah!"
"Sī--lah! Gún tsai-iánn m̄-tio̍h--ah--lah!"
"Hah! Hah! Hah! Lín bián kiû guá jiâu-sù, lín khuànn āu-piah hit lia̍p suann ā! Lín ta̍k-ke tsia̍h ê înn-á, lóng sī guá iōng suann-tíng ê thôo piàn--ê. " Hàn Tsing-lî án-ne kóng.
Tsìng-lâng thiann Hàn Tsing-lî án-ne kóng, lóng kuánn-kín tann-thâu khuànn suann-tíng, tsi̍t-ē khuànn ta̍k-ke sim-lāi lóng àm-huah tsi̍t siann: "Guá khóo--ah!" Suann ê tsiànn-tshiú-pîng ū-iánn kiám tsi̍t-puànn--khì--ah.
"Guá tsá tō kóng--kuè--ah, lí tō m̄ sìn." Tuā-thâu-á Ông--ê án-ne leh liām pîng-iú.
"Guá tsit-má khuànn--tshut-lâi--ah, tsit kan-tann sîn-sian tsiah ū tsâi-tiāu kā suann siah kah hiah-nī-á pênn--ah!" Tuā-thâu-á Ông--ê pîng-iú án-ne kóng.
"Tsit-má tsai-iánn í-king siunn bān ā, thôo-înn-á lóng tī lín ê pak-tóo-lāi--looh!" Hàn Tsing-lî án-ne kā ta̍k-ke kóng.
Ta̍k-ke lí khuànn--guá, guá khuànn--lí, suî-ê-á suî-ê kā tng-leh iu-iu-á-thiànn ê pak-tóo mooh--leh, kā tshuì peh kah khui-khui-khui, siūnn beh kā thôo-înn-á thòo tó--tshut-lâi.
m̄-koh koh-khah án-tsuánn thòo mā thòo bē tshut--lâi, kan-tann ē-tàng tsin hiō-hué leh kóng: "Gún si̍t-tsāi put ing-kai hiah-nī tham-sim!"
Hàn Tsing-lî ua̍t kè-khì kā siàu-liân-ke kóng: "Khó-lū liáu àn-tsuánn? Kám guān-ì tsò guá ê tôo-tē?"
Siàu-liân-ke kā ìn kóng: "Sing hōo guá hām gún pē-bú tsham-siông--tsi̍t-ē--lah!"
Siàu-liân-ke tit-tio̍h pē-bú ê tông-ì liáu-āu, tō huann-huann-hí-hí tuè Hàn Tsing-lî khì sian-kài o̍h pún-líng--looh!
Kok-uī lú-kheh, ū su-iàu póo-phiò--ê bô?
Lia̍t-tshia tih-beh tsìn-tsām ā, tshiánn lī-khui gue̍h-tâi pinn--á, khah bē guî-hiám.
Tsiànn-pîng khui-mn̂g. Lo̍h-tshia tsìn-tsîng, tshiánn tsù-ì tshia-siunn kah gue̍h-tâi tiong-ng ê phāng, m̄-thang lak lue̋ phāng--lìn.
Āu tsi̍t tsām Kiat-an, tshiánn beh lo̍h-tshia ê lú-kheh tshuân-hó ka-tī ê hîng-lí, tsún-pī lo̍h-tshia.
Pún lia̍t-tshia ê tsiong-tiám-tsām Tâi-tang tih-beh kàu--ah, nā beh khì Tâi-pak ê lú-kheh, tshiánn tī pún tsām puânn-tshia.
Pún lia̍t-tshia sī it khòng it kiú tshia-tshù, king-iû suann-suànn khui óng Ko-hiông ê tsū-kiông-hō lia̍t-tshia, beh óng Āu-lâng, Uán-lí hái-suànn ê lú-kheh, tshiánn tī pún tsām puânn-tshia.
Tshia beh khui--looh. Iáu-bē tsiūnn-tshia ê lú-kheh tshiánn kuánn-kín tsiūnn-tshia.
Tsa̍p tiám sann-tsa̍p-sann hun khui óng Táu-la̍k ê tshia tī jī-A gue̍h-tâi tih-beh khui--looh, beh tsē tsit pang tshia ê lú-kheh tshiánn kín khì jī-A gue̍h-tâi tsiūnn-tshia.
Kok-uī lú-kheh, tshiánn-mn̄g siáng ū pùn-sò beh tàn--bô?
Kok-uī lú-kheh lí hó, tsit-má lán beh khai-sí giām-phiò--ah, tshiánn kā lí ê tshia-phiò the̍h--tshut-lâi, lóo-la̍t!
Beh lo̍h-lâm ê lú-kheh, tshiánn tī sann-B gua̍t-tâi tán tshia.
Beh lo̍h-lâm ê lú-kheh, tshiánn tsún-pī tī sì-B gua̍t-tâi tsiūnn-tshia.
Siūnn beh tsiūnn-pak ê lâng, tshiánn tī tē-it gua̍t-tâi tán tshia.
Beh tsiūnn-pak ê lú-kheh, tshiánn khì tē-sann gua̍t-tâi tsiūnn-tshia.
Lí hó, guá sī ngóo jī sam sù tshia-tshù ê tshia-tiúnn, ū lú-kheh mn̄g kóng kám ū lâng tī Tik-lâm tsām ê tsìn-tsām-kháu khioh-tio̍h tsi̍t tiunn tshenn-sik ê sìn-iōng-khá? To-siā.
Kìng-tsiok lín kiān-khong khuài-lo̍k, bān-sū lû-ì, tsài-huē.
Tsit-má beh ji̍p-tsām--ê sī Ta-lú-kuh-hō, m̄-sī tsit pang tshia ê lú-kheh m̄-thang tsiūnn-tshia, tsiah bē hōo lâng ke hua̍t gōo-tsa̍p pha ê tshia-tsînn.
Ta̍k-ke hó, tiān-iánn tih-beh khai-sí puann a.
Tī puann-ián tsìn-tsîng, tshiánn pài-thok kā lí ê tshiú-ki-á kìm--khí-lâi.
Tsiah pài-thok m̄-thang liap-iánn, lo̍k-im, í-bián uî-huat.
Tshut-kháu tī pún thiann mn̂g-kháu ê tò-tshiú-pîng, to-siā lín huī-kòo.
Hù-ka sû-luī sìn-sit ê Tâi-gí gí-sû tah-phuè tī kàu-ha̍k siōng ê ìng-iōng
Iûnn Ún-giân, Tāi-hàn Ki-su̍t Ha̍k-īnn, Tsu-sìn Kang-tîng-hē, tsōo-lí kàu-siū.
Lâu Kia̍t-ga̍k, Pha-hng Tâi-bûn Kang-tsok-sik, hū-tsik-jîn.
Tân-Tīnn Hông-giâu, Tâi-gí-bûn kang-tsok-tsiá.
Tân Pik-tiong, Kok-li̍p Tshing-huâ Tāi-ha̍k, Bu̍t-lí-hē, tsōo-lí kàu-siū.
Tiah-iàu
Gí-sû tah-phuè (collocation) sī ha̍k-si̍p gí-sû án-tsuánn sú-iōng tsin hó ê kang-khū,
Gí-sû tah-phuè (collocation) sī ha̍k-si̍p gí-sû án-tsuánn sú-iōng tsin hó ê kang-kū,
Tse ē-tàng thàu-kuè tuì gí-liāu ê Hōo-sìn-sit (mutual information) kah Siong-kuan-tōo (correlation) ê thóng-kè lâi tit--tio̍h, m̄-koh mā ē sán-sing bē tsió bô pit-iàu ê tsu-liāu (noise).
Pún-bûn thê-tshut lī-iōng sû-luī ê sìn-sit lâi tsìn-hîng thai-suán ê hong-huat, tsū-tōng kā bô pit-iàu ê tsu-liāu the̍h-tiāu, thê-sing tsū-tōng Tâi-gí gí-sû tah-phuè ê phín-tsit, pang-tsān Tâi-gí gí-sû ê ha̍k-si̍p.
Si̍t-giām kiat-kó hián-sī, lī-iōng sû-luī ê thai-suán, tōng-sû──miâ-sû (V-N) sû-tsoo pí hîng-iông-sû──miâ-sû (A-N) sû-tsoo ē-tàng tit-tio̍h khah-hó ê kiat-kó;
Tshâ-sûn tsi̍t ê tōng-sû tsiànn-pîng ê miâ-sû, a̍h-sī tsi̍t ê miâ-sû tò-pîng ê tōng-sû ê gí-sû tah-phuè, sóo tshuē--tshut-lâi ê tsu-liāu mā tsin ū ha̍k-si̍p tsham-khó ê kè-ta̍t.
M̄-koh nā beh tsìn-tsi̍t-pōo thê-sing tsū-tōng gí-sû tah-phuè ê phín-tsit, lán iáu-koh ū tsiânn tsē khang-khuè ài tsò.
Kuan-kiān-sû: Tâi-gí-bûn, Gí-sû Tah-phuè, Hōo-sìn-sit, Siong-kuan-tōo, Gí-bûn Kàu-ha̍k
It. Ta̍h uē-thâu: Gí-liāu-khòo, Gí-sû Tah-phuè
"Tah-phuè" tsit ê sû, Tâi-gí koh ē-sái kóng "tsham-kah", "tsiàu-kah", "sann-kah", "phuè-tah",... tíng-tíng, m̄-koh uī-tio̍h kah Huâ-gí-sû tuì-ìng, sóo-í tshái-iōng "tah-phuè".
Gí-liāu-khòo tō sī khǹg gí-giân tsâi-liāu ê tshng-khòo, i ē-sái kóng sī jîn-luī sóo kóng, sóo siá ê gí-giân bûn-jī ê tsi̍t ê iūnn-pún,
Thàu-kuè tsit ê iūnn-pún, lán thang thàu-kuè gí-liāu-khòo liáu-kái tsit ê gí-giân, bûn-jī ê sú-iōng tsîng-hîng.
Jī-tsa̍p sè-kí lio̍k khòng nî-tāi, Ing-bûn ê gí-liāu-khòo khai-sí kiàn-li̍p.
Kiú khòng nî-tāi, Huâ-bûn ê tsu-liāu-khòo mā khai-sí tī Tâi-uân, Tiong-kok tíng sóo-tsāi kiàn-li̍p.
Tâi-bûn ê khí-pōo khah uànn, it-ti̍t kàu tsit sè-kí (jī-tsa̍p-it sè-kí) tsiah khai-sí.
Tuì kiông-sè gí-giân lâi kóng, gí-liāu-khòo ê kiàn-li̍p tāi-piáu tsit ê gí-giân ê tiōng-iàu-sìng, in-uī kiàn-li̍p liáu-āu ē tài-tōng tsit ê gí-giân ê siong-kuan gián-kiù, mā suan-sī i tī ha̍k-su̍t-kài ê tē-uī;
Tuì jio̍k-sè gí-giân lâi kóng, gí-liāu-khòo ê kiàn-li̍p sī tsit ê gí-giân beh ho̍k-hing ê tsi̍t ê tiōng-iàu ki-tshóo, in-uī ū lī-iōng tio̍h tsú-tō sè-kài ê tiān-náu kho-ki, jî-tshiánn ū ki-huē hōo tsit ê gí-giân kah kî-thann ê kiông-sè gí-giân tsò liân-kiat.
Gí-liāu-khòo ê ìng-iōng gián-kiù ū tsiânn tsē, tī tsia, gún tsiam-tuì gí-bûn kàu-ha̍k ê gí-sû tah-phuè tsò khah siông-sè ê thàm-thó.
Gí-sû tah-phuè (collocation) tō sī "Gí-sû iōng ē-tàng ī-tshik ê hong-sik tsoo-ha̍p tsò-hué ê hong-sik", mā ū lâng kóng sī "Kāng tsi̍t ê bûn-pún lāi-té, tī tsin kīn ê sóo-tsāi kiōng-tông tshut-hiān ê nn̄g ê a̍h-sī nn̄g ê í-siōng ê gí-sû".
Gí-sû tah-phuè ē-sái o̍h-tio̍h tsi̍t ê gí-sû ê kuàn-iōng hong-huat,
Pí tsi̍t ê lē,
Lán tīng hué-tshia-tuann, koh khì tshia-thâu hù-tsînn the̍h-tio̍h tshia-tuann, lán ē-sái kóng "tshia-tuann phah hó--ah",
"Phah" kah "kòng" ê ì-sù sio-kāng, m̄-koh lán bē-sái kóng "tshia-tuann kòng hó--ah",
Sóo-í, "phah" kah "tshia-tuann" tō ū tah-phuè ê kuan-hē, kî-tiong tsi̍t ê sû nā-sī iōng tông-gī-sû kā uānn-tiāu, tsit ê tah-phuè kuan-hē bô-it-tīng ē kè-sio̍k tsûn-tsāi.
Sóo-í, "phah" kah "tshia-tuann" tō ū tah-phuè ê kuan-hē, kî-tiong tsi̍t ê sû nā-sī iōng tông-gī-sû kā uānn-tiāu, tsit ê tah-phuè kuan-hē tō bô-it-tīng ē kè-sio̍k tsûn-tsāi.
Nn̄g ê gí-sû beh án-tsuánn tàu-tīn sú-iōng, it-puann ê sû-tián pīng bô ti̍k-pia̍t kā tsù-bîng, tse tuì gí-giân ê ha̍k-si̍p ke-kiám ū tsóo-gāi.
Tâi-uân-lâng o̍h Ing-bûn, ngē-kì Ing-bûn gí-sû,
Beh iōng Ing-bûn kah lâng koo-thong ê sî-tsūn, lī-iōng tsia-ê gí-sû tàu-tshut tsi̍t kù lán lia̍h-tsò ē thong ê Ing-bûn-kù, m̄-koh kóng Ing-gí ê lâng khó-lîng sa bô niau-á-mn̂g,
Beh iōng Ing-bûn kah lâng koo-thong ê sî-tsūn, lī-iōng tsia-ê gí-sû tàu-tshut tsi̍t kù lán lia̍h-tsò ē thong ê Ing-bûn-kù, m̄-koh kóng Ing-gí ê lâng khó-lîng sa bô liâu-á-mn̂g,
In-uī lán ê gí-sû tah-phuè tshò-ngōo, tshò-ngōo khó-lîng pau-kuah gí-huat kah kuàn-iōng-gí.
Sóo-í gí-sû tah-phuè tsiânn-tsò gí-giân ha̍k-si̍p tsin tiōng-iàu ê tsi̍t pōo-hūn.
Ing-bûn ê pōo-hūn, tshut-pán bē tsió gí-sû tah-phuè sû-tián, mā sī uī-tio̍h tsē-tsē Ing-gí ê ha̍k-si̍p-tsiá.
Tâi-gí ê ha̍k-si̍p kám ū su-iàu tsù-ì gí-sû tah-phuè?
Tong-liân ū su-iàu, pau-kuah tuì siūnn-beh o̍h Tâi-gí ê guā-kok-lâng, mā pau-kuah lán tsit tāi kah ē tsi̍t tāi.
Siū-tio̍h kiông-sè ê Huâ-gí íng-hióng, tsiânn tsē tsū-līn-uî ē-hiáu kóng Tâi-gí ê lâng, Tâi-gí kóng--khí-lâi mā sī li-li-lak-lak,
Mā in-uī iōng Huâ-gí su-khó, ū-ê lâng "tsi̍t bué hî" suah piàn-tsò "tsi̍t tiâu hî".
Kiàn-li̍p Tâi-gí ê gí-sû tah-phuè sû-tián sī Tâi-gí kàu-ha̍k tsin tiōng-iàu ê tsi̍t pōo-hūn,
khó-sioh bo̍k-tsîng iáu bô, tse sī gí-giân ha̍k-kài ê tsik-jīm.
Pún-bûn sī khiā tī tsu-sìn kho-ha̍k ê kak-tōo, thê-tshut hiān-sî līng-guā tsi̍t ê thang-hó ūn-iōng ê hong-sik: Lī-iōng Tâi-gí-bûn gí-liāu-khòo tsit ê tsu-guân lâi kiàn-li̍p Tâi-gí gí-sû tah-phuè ê tsu-liāu.
Jī. Tsū-tōng Gí-sû Tah-phuè Tsò-huat
Kin-kì gí-liāu-khòo, beh kā kiōng-tông tshut-hiān jî-tshiánn  kuan-hē bi̍t-tshiat ê gí-sû tshuē--tshut-lâi, sī lī-iōng thóng-kè ê hong-huat.
Ū nn̄g ê kong-sik ē-sái tsò,
Tē-it ê sī hōo-sìn-sit (mutual information, í-hā kán-tshing MI), siat-sú A, B sī gí-sû, tsit nn̄g ê gí-sû ê MI ê kong-sik sī siá-tsò án-ne.
Kî-tiong, "P of A" sī gí-sû A ê ki-lu̍t,
Siat-sú A lóng-tsóng tshut-hiān "Frequency of A" pái, sóo-ū ê gí-liāu lóng-tsóng ū N ê sû (word tokens), "P of A" tíng-î N hun tsi "Frequency of A".
Kāng-khuán, "P of B" sī gí-sû B ê ki-lu̍t, "P of AB" sī sû-tsoo AB ê ki-lu̍t.
Lán hun sann tsióng tsîng-hîng lâi thó-lūn:
(A) Siat-sú A āu-piah kan-tann ē tshut-hiān B, B thâu-tsîng kan-tann ē tshut-hiān A, tsit nn̄g ê sû it-tīng ē sîng tuì tshut-hiān,
Tsit khuán tsîng-hîng hā, "P of A" kīn-uá "P of B" kīn-uá "P of AB", "MI of AB" kīn-uá "hū log P of AB", sī tsi̍t ê khah tuā ê tsiànn-sòo;
Nā-sī AB tiānn-tiānn sîng tuì tshut-hiān, m̄-koh A āu-piah ē tsiap B í-guā ê sû, B thâu-tsîng mā khó-lîng ē tsiap A í-guā ê sû,
Tsit ê sî-tsūn, "MI of AB" khó-lîng mā sī tsiànn-sòo, m̄-koh ē khah sè;
(B) Siat-sú A kah B bô kuan-hē (to̍k-li̍p sū-kiānn),
"P of AB" kīn-uá "P of A" sîng "P of B", sóo-í "MI of AB" kīn-uá lîng;
(C) Siat-sú gí-sû A tshut-hiān tì-sú B khah buē tshut-hiān,
"P of AB" uán sió î "P of A" sîng "P of B", sóo-í "MI of AB" sī hū-sòo.
Ki-pún siōng, gí-liāu lú tuā, thóng-kè ê kiat-kó lú ū tāi-piáu-sìng.
Tē-jī ê sī siong-kuan-tōo (correlation, í-hā kán-tshing CR), tse mā sī tsi̍t ê thóng-kè ê kong-sik:
Kán-tan kóng, beh sǹg "CR of AB", tō kā gí-liāu lāi-té ê sû-tsoo hun-tsò sì ê pōo-hūn, thàu-kuè tíng-bīn ê kong-sik lâi kè-sǹg.
Sǹg--tshut-lâi ê sòo-jī lóng sī tsiànn-sòo,
AB nn̄g ê gí-sû nā tiānn-tiānn tsò-tīn tshut-hiān, "CR of AB" khó-lîng tshiau-kuè tsi̍t-bān, sīm-tsì tshiau-kuè tsa̍p-bān.
Ài tsù-ì--ê sī, ū-sî-á nā phah-jī tshò-ngōo, in-uī tshò-jī ê sû-pîn tsin kē, ē tì-sú MI kah CR ê hun-sòo piàn tsiok kuân.
Uī-tio̍h pī-bián tsit ê tsîng-hîng, ē-sái siat sû-pîn ê hān-tsè,
Uī-tio̍h pī-bián tsit ê tsîng-hîng, ē-sái siat sû-pîn ê hān-tsè,
tō sī kóng, beh kè-sǹg "MI of AB", ē-sái hān-tsè sû-tsoo AB ê pîn-lu̍t tshiau-kè tsi̍t ê sòo-bo̍k (khó-pí tshut-hiān tsa̍p pái í-siōng), tsiah lâi kè-sǹg, nā bô tō kā the̍h-tiāu.
Sann. Lī-iōng sû-luī sìn-sit thê-sing phín-tsit
Iōng thóng-kè ê hong-sik lâi tshuē gí-sû tah-phuè, kah gí-giân tsuan-ka lī-iōng i tsuan-gia̍p tì-sik tshuē--tshut-lâi--ê, tong-liân ke-kiám ē bô kāng-khuán.
Iōng thóng-kè hong-sik, lán ū kán-huà, hān-tiānn tī sio-uá ê nn̄g ê gí-sû,
Si̍t-tsè siōng ū-ê hōo-siong tah-phuè ê gí-sû pīng bô sio-uá, "phah tshia-tuann" ū khó-lîng kóng tsò "phah nn̄g tiunn tshia-tuann",
Mā ū khó-lîng sī sann ê gí-sû hōo-siong tah-phuè, khó-pí " tû-liáu... í-guā, iáu-koh...".
Tong-liân lán ē-sái siu-tsìng thóng-kè hong-sik, kā bô sio-uá m̄-koh lī bô guā hn̄g ê gí-sû mā khó-lū--ji̍p-lâi, a̍h-sī siu-kái kong-sik lâi kè-sǹg sann ê gí-sû ê hōo-siong kuan-hē.
Tsóng--sī án-ne tsò ke tsiok kāu-kang, tsing-ka tsiânn tsē kè-sǹg-liōng, kái-tsìn ê sîng-kó mā tsin iú-hān.
Iōng thóng-kè ê hong-sik tsò, pīng m̄ sī beh tshú-tāi tsuan-ka,
M̄-koh, lán lī-iōng tiān-náu ē-tàng tshú-lí tāi-liōng tsu-liāu ê ti̍k-sìng, thê-kiong tiān-nóo kè-sǹg--tshut-lâi ê kiat-kó, tuì ha̍k-si̍p-tsiá kah tsuan-ka lóng ū tsham-khó tsok-iōng,
Tsuan-ka sóo lia̍t--tshut-lâi ê gí-sû tah-phuè, ū-ê in-uī si̍t-tsè siōng khah tsió sú-iōng, tì-sú thóng-kè kiat-kó pīng bô piáu-hiān--tshut-lâi;
Thóng-kè kiat-kó ū, m̄-koh tsuan-ka bô lia̍t--tshut-lâi--ê, ū khó-lîng pīng bô siánn-mih ì-gī,
Tsóng--sī i tī si̍t-tsè sú-iōng siōng ū khah kuân ê khan-liân, mā thê-kiong tsuan-ka tsham-khó kah gián-kiù ê hong-hiòng.
Līng-guā, kin-kì Ing-bûn ê gí-liāu-khòo tsò--tshut-lâi ê gí-sû tah-phuè, kài-sû (in, at,...), tsí-sī tāi-bîng-sû (that), kuàn-sû (a, the,...) in-uī pîn-lu̍t tsin kuân, tsia-ê gí-sû ê gí-sû tah-phuè ("of the", "that the", "to be", "in a",...) mā lóng pâi tī tsiânn thâu-tsîng.
Uì tsia lán huat-hiān, sû-luī ē-sái thê-kiong lán tsi̍t ê tsin hó ê suànn-soh,
Ká-sú lán ē-tàng lī-iōng sû-luī ê sìn-sit, uì thóng-kè--tshut-lâi ê gí-sû tah-phuè kiat-kó tsò hun-luī, tuì ha̍k-si̍p-tsiá lâi kóng ing-kai koh-khah ū pang-tsān.
Ū sû-luī sìn-sit ê Tâi-gí sû-tián, pau-kuah Ji̍t-pún Thian-lí Tāi-ha̍k ê “Hiān-tāi Bân-lâm-gí Sû-tián” (Tshuan-siōng Ka-ing pian, it kiú pat it nî), Tâi-pak Tiong-huâ Gí-bûn Gián-si̍p-sóo ê “Tâi-Ing Sû-tián” (Embree pian, it kiú pat sù nî),... tíng, khó-sioh pīng bô tiān-tsú tóng-àn thang-hó ūn-iōng.
Sóo-í gún tsí-hó se̍h tsi̍t lìn, í suànn-tíng Tâi-bûn Huâ-bûn Sû-tián tsò ki-tshóo, tsiong Tâi-bûn ê sû-tiâu thàu-kuè Huâ-bûn tuì-i̍k, tuì kàu Tiong-gián-īnn Sû-khòo Sió-tsoo tsíng-lí ê peh-bān ba̍k Huâ-bûn sû-tiâu, uì Huâ-bûn sû-tiâu tit-tio̍h sû-luī sìn-sit.
Sû-khòo sió-tsoo ê sû-luī hun khah iù, ū sì-tsa̍p-la̍k ê sû-luī, pau-kuah tōng-sû, miâ-sû tíng lóng kè-sio̍k ū hun sè-luī lo̍h--khì,
M̄-koh kè-sǹg gí-sû tah-phuè, lán bô su-iàu hun hiah-nī iù, iōng tuā-luī lâi hun tō hó, pau-kuah miâ-sû, tōng-sû, hîng-iông-sû, hù-sû, liân-tsiap-sû, kài-sû, gí-khì-sû, kám-thàn-sû tíng-tíng.
Sì. Si̍t-giām pōo-sòo
Ē-bīn sī pún si̍t-giām ê tsò-huat:
(A) Tsu-liāu pau-kuah Tâi-gí-bûn gí-liāu, Tâi-bûn Huâ-bûn Suànn-tíng Sû-tián (í-hā kán-tshing Tâi-Huâ Sû-tián) kah Tiong-gián-īnn sû-khòo sió-tsoo peh-bān ba̍k sû (Huâ-bûn).
Kî-tiong, Tâi-gí-bûn gí-liāu-khòo ê lâi-guân sī Tâi-gí-bûn-kài ê pîng-iú, Iûnn Ún-giân hū-tsik tsíng-lí,
Pau-kuah tsuân-lô sann-pah sì-tsa̍p-la̍k-bān nn̄g-tshing sann-pah la̍k-tsa̍p-tshit ê im-tsiat kah Hàn-lô gōo-pah gōo-tsa̍p-la̍k-bān peh-tshing khòng gōo-tsa̍p-tshit ê im-tsiat;
Tâi-Huâ sû-tián tsú-iàu kòng-hiàn-tsiá sī Tēnn Liông-uí, koh ū Tâi-gí-bûn-kài pîng-iú tàu póo-tshiong sû-tiâu, bo̍k-tsîng ū la̍k-bān nn̄g-tshing-guā ê sû-tiâu, muí tsi̍t ê sû-tiâu pau-kuah Hàn-lô, tsuân-lô, Huâ-bûn tuì-i̍k sann ê nuâ-uī.
(B) Tsuân-lô ê Tâi-gí-bûn gí-liāu bô su-iàu king-kuè tn̄g-sû, m̄-koh Hàn-lô--ê su-iàu,
Tn̄g-sû ê tsò-huat sī kin-kì Tâi-Huâ sû-tián, tshái-iōng "tò-thâu siōng tuā pí-tuì" (backward maximal matching, BMM) ián-sǹg-huat.
Gí-sû ê sòo-liōng, tsuân-lô ū nn̄g-pah sì-tsa̍p-sann-bān la̍k-tshing gōo-pah káu-tsa̍p-káu ê, Hàn-lô ū sì-pah khòng gōo-bān tsi̍t-tshing tsi̍t-pah káu-tsa̍p-gōo ê.
(C) Muí tsi̍t ê gí-sû, thàu-kuè Tâi-Huâ sû-tián ê Huâ-bûn tuì-i̍k, tuì kàu Tiong-gián-īnn sû-khòo sió-tsoo peh-bān ba̍k sû ê sû-tiâu, tshuē-tshut sû-luī, sû-luī khó-lîng ū kuí-lō ê, tsiām-sî bô tsò tshú-lí.
(C) Muí tsi̍t ê gí-sû, thàu-kuè Tâi-Huâ sû-tián ê Huâ-bûn tuì-i̍k, tuì kàu Tiong-gián-īnn sû-khòo sió-tsoo peh-bān ba̍k sû ê sû-tiâu, tshuē-tshut sû-luī, sû-luī khó-lîng ū kuí-lō ê, tsiām-sî bô tsò tshú-lí.
In-uī bô tshú-lí hâm-hôo-sìng ê būn-tê, sóo-í ē íng-hióng tio̍h si̍t-giām kiat-kó ê phín-tsit.
Līng-guā, pún si̍t-giām tshái-iōng kán-huà ê sû-luī, kan-tann hun tuā-luī: tōng-sû, miâ-sû, hîng-iông-sû,... tíng-tíng,
Kî-tiong, tōng-sû VH sió-luī sī "Tsōng-thài put-ki̍p-bu̍t su̍t-sû", tshin-tshiūnn "lōng-bān", "ti̍k-pia̍t", "sin-khóo", "hong-hù", "sim-sng", "kám-tōng", gún kā kái-tsò hîng-iông-sû.
Án-ne siu-kái, ū-ê bô būn-tê, pōo-hūn khó-lîng ū būn-tê.
(D) Kè-sǹg nn̄g ê sio-uá ê gí-sû ê MI kah CR, koh king-kuè sû-luī ê thai-suán.
In-uī tsu-liāu-liōng tsiânn tuā, tsit pái si̍t-giām kan-tann tshuē A-N (hîng-iông-sû──miâ-sû), V-N (tōng-sû──miâ-sû ) sû-tsoo.
Gōo. Si̍t-giām kiat-kó
Pún si̍t-giām ê thîng-sik iōng Java siá--ê, kā kiat-kó su-tshut kàu tsu-liāu-khòo, tsu-liāu-liōng tsiânn tuā.
Pún-tsiat lī-iōng pió-keh kah bûn-jī suat-bîng lâi tián-sī si̍t-giām sîng-kó.
Gōo tiám it MI kah CR kiōng-tông sû-tsoo sòo-liōng
Pió it kā MI kah CR thâu-tsîng sann-tsa̍p, tsi̍t-pah, gōo-pah, tsi̍t-tshing, sann-tshing, gōo-tshing ê kiōng-tông sû-tsoo ê sòo-liōng lia̍t--tshut-lâi, Hàn-lô kah tsuân-lô hun-khui sǹg, thāi thó-lūn: (tsit ê sû-tsoo, tī MI kah CR nn̄g ê thóng-kè-pió lóng ū tshut-hiān)
Kî-tiong, Hàn-lô ê pōo-hūn, sû-tsoo tsì-tsió tshut-hiān tsa̍p pái, tsuân-lô ê pōo-hūn, sû-tsoo tsì-tsió tshut-hiān gōo pái:
Pió-it hōo-sìn-sit kah siang-kuan-tōo kiōng-tông sû-tsoo sòo-liōng pí-lē
Uì pió it khuànn--khí-lâi, Hàn-lô ê pōo-hūn, MI kah CR sǹg--tshut-lâi ê kiat-kó khah it-tì,
Tse ing-kai sī in-uī, Hàn-lô ê gí-liāu-liōng khah tsē, thóng-kè--tshut-lâi ê kiat-kó khah ū khó-sìn-tōo.
Gōo tiám jī A-N V-N sû-tsoo
Pún si̍t-giām iōng sû-luī sī A-N kah V-N tsò thai-suán,
Tsí-iàu tsit ê sû-tsoo ū khó-lîng sī A-N a̍h-sī V-N tō kā lia̍h--tshut-lâi,
M̄-koh in-uī tsa̍p-sìn bē tsió, pió jī kah pió sann sī uì Hàn-lô kah tsuân-lô, MI ê thóng-kè-pió uì kuân kàu kē hun-pia̍t iōng lâng-kang tshuē-tshut sī A-N a̍h-sī V-N ê sû-tsoo:
A-N sû-tsoo khah oh tshuē, tshuē--tshut-lâi--ê ū-ê khuànn--khí-lâi tsiânn bián-kióng.
Tshin-tshiūnn Hàn-lô pōo-hūn ê "ông-lâi", "ām-kue", tsū-pún ing-kai sī tsi̍t ê sû,
M̄-koh Tâi-Huâ sû-tián lāi-tué ū "ông-lâi" bô "ōng-lâi", ū "am-kue" bô "ām-kue", tì-sú tsit ê sû hōo tn̄g-sû hē-thóng tshiat-tsò nn̄g ê sû,
Suah koh in-uī tshiat--khui--ê "tsit nn̄g ê sû" ê kiat-ha̍p-sìng kuân, tī A-N sû-tsoo piáu-hiān--tshut-lâi.
Uì tsit ê kak-tōo khuànn, tsū-tōng gí-sû tah-phuè thóng-kè-pió, tuì sû-tián sû-tiâu ê siu-lo̍k, ē-tàng thê-kiong tsi̍t-kuá kiàn-gī.
Uì tsit ê kak-tōo khuànn, tsū-tōng gí-sû tah-phuè thóng-kè-pió, tuì sû-tián sû-tiâu ê siu-lo̍k, ē-tàng thê-kiong tsi̍t-kuá kiàn-gī.
V-N sû-tsoo ê pōo-hūn, tsuân-lô ê pōo-hūn tsin hó, uì MI thóng-kè-pió thâu-tsîng la̍k-tsa̍p-sì ê sû-tsoo lāi-té tō thang kíng-tshut tsin-tsiànn hû-ha̍p V-N ê sû-tsoo, m̄-koh Hàn-lô ê pōo-hūn tō tsiânn bái.
Tsú-iàu ê guân-in sī tn̄g-sû, in-uī gí-liāu lāi-té ê siá-huat kah sû-tián bô it-tì.
Gōo tiám sann miâ-sû ê tōng-sû tah-phuè kah tōng-sû ê miâ-sû tah-phuè
Pió sì tshâ-sûn "V-tsi̍h"
"MI sió-î lîng" ê pōo-hūn bô lia̍t--tshut-lâi
Pió gōo tshâ-sûn "kòng-N"
Ká-sú lán beh tsai-iánn tsi̍t ê miâ-sû thâu-tsîng ē-sái iōng siánn-mé tōng-sû (tò-pîng tah-phuè), a̍h-sī tsi̍t ê tōng-sû āu-piah ē-sái iōng siánn-mé miâ-sû (tsiànn-pîng tah-phuè), iōng MI a̍h-sī CR lâi tshâ-sûn, tshâ--tshut-lâi ê kiat-kó tsin ū tsham-khó kè-ta̍t,
Kí tsi̍t ê lē, pió sì iōng "V-tsi̍h" tshâ-sûn, pió gōo iōng "kòng-N" tshâ-sûn:
Tsit ê tshâ-sûn hong-sik, tuì gí-giân ha̍k-si̍p ing-kai ū tsin tuā ê pang-tsān.
Gōo tiám sì tsú-iàu būn-tuê
Si̍t-giām ê kiat-kó pīng bô guân-lâi àn-sǹg--ê hiah-nī hó, ē-bīn hun-sik būn-tê tshut tī tó-uī:
(It) Hàn-lô iōng-jī bô it-tì, tì-sú tn̄g-sû hāu-kó bô hó:
V-N ê pōo-hūn, Hàn-lô ê kiat-kó tsin bái,
Lâng-kang tih khuànn tsia-ê sû-tsoo ê sî, huat-hiān ū tsiânn tsē sû-tsoo sī tn̄g-sû tshò-ngōo--ê,
Ū-ê sī Tâi-huâ sû-tián lāi bô tsit ê sû,
Ū-ê sī gí-liāu ê Hàn-lô siá-huat kah Tâi-Huâ sû-tián lāi--ê bô-kâng, si̍t-tsè siōng, gí-liāu lāi-té ê siá-huat tō bô it-tì,
Sû-tián bô ê sû, nā beh kái-tsìn, pau-kuah ka sû, tsuan-iú-miâ-sû piān-sik, tīng-liōng-sû tshú-lí tíng-tíng, siá-huat bô it-tì ê būn-tê tō tsin oh kái-kuat, kā sóo-ū ê siá-huat lóng kā lok li̍p-khì sû-tián lāi-té pīng m̄ sī hó ê kái-kuat hong-sik;
(Jī) Sû-luī būn-tuê:
Gí-giân huan-i̍k sī to tuì to, lán thàu-kuè Huâ-gí tuì-i̍k-sû lia̍h sû-luī, tsit ê kuè-tîng tō ū khó-lîng ē tióng tsi̍t-kuá bô pit-iàu ê sû-luī--tshut-lâi;
Līng-guā, tsi̍t ê sû ū tsì-tsió nn̄g ê sû-luī mā sī tsin phóo-phiàn ê tsîng-hîng, in-uī bô tshú-lí, tsō-sîng tsa̍p-sìn tsiânn tsē;
Kiàn-li̍p Tâi-gí-sû ê sû-luī, kah khak-jīn tsìng-khak sû-luī, tsit nn̄g kiānn tāi-tsì lóng sī tuā kang-tîng, m̄-koh tsá-bān ài tsò, lán tsiah ū-huat-tōo koh tsìn-tsi̍t-pōo.
La̍k. Bī-lâi hong-hiòng
Pún si̍t-giām sui-liân ū tsi̍t-kuá sîng-kó, tsóng--sī, ta̍t-tit phah-piànn ê sóo-tsāi iáu-koh tsiânn tsē, pau-kuah:
(A) Khai-huat suànn-tíng Tâi-gí gí-sû tah-phuè tshâ-sûn hē-thóng, pang-tsān Tâi-gí siong-kuan gián-kiù ê tsìn-hîng;
(B) Tû-liáu A-N V-N sû-tsoo í-guā, koh tsíng-lí kî-thann sû-tsoo, tshin-tshiūnn P-N (kài-sû──miâ-sû ), N-V (miâ-sû──tōng-sû ), D-A (hù-sû──hîng-iông-sû), D-V (hù-sû──tōng-sû ), V-R (tōng-sû──tāi-bîng-sû),... tíng;
(C) Î-hōo Tâi-Huâ sû-tián, kā MI a̍h-sī CR hun-sòo khah kuân ê nn̄g ê tuann-im-tsiat-sû ê gí-sû tah-phuè lia̍h tshut-lâi tsò jîn-kang kiám-tsa, khó-lū tsiong tsia-ê gí-sû ka-ji̍p sû-tián;
(D) Kái-tsìn tn̄g-sû hē-thóng, lī-iōng BMM ián-suàn-huat kiat-kó tsò hùn-liān tsu-liāu tîng tsò, tuì ū tsì-tsió nn̄g tsióng tn̄g-huat ê bûn-kù, iōng thóng-kè hong-huat thê-kuân tsìng-khak-lu̍t, iáu-koh ū tsuan-iú-miâ-sû, tīng-liōng-sû ài tshú-lí;
(E) Tsíng-lí Tâi-gí sû-luī, tsóng--sī tse sī tuā kang-tîng, mā su-iàu siông-sè ê kui-uē;
(F) Lī-iōng thóng-kè hong-huat tsū-tōng piau-kì sû-luī, kái-kuat hâm-hôo-sìng ê būn-tê, mā tsìn-tsi̍t-pōo tshú-lí khah iù ê sû-luī;
(G) Tsò Tâi-gí-bûn bûn-kù ê hun-thiah(parsing), lī-iōng gí-huat-tshiū(parsing tree) kái-tsìn gí-sû tah-phuè ê tsìng-khak-lu̍t.
Peh-pah khòng la̍k phinn, ia̍h-gâm tsio̍h-iû huat-tián kín, OPEC tē-uī put pó.
Ia̍h-gâm tsio̍h-iû huat-tián kín, OPEC tē-uī put pó.
Sè-kài tsio̍h-iû kè-siàu tsū kū-nî tuā lo̍h, kàu-tann bô siánn khí-sik.
Tíng kî “King-tsè Ha̍k-jîn” tsiu-khan tsi̍t phinn bûn-tsiunn hun-sik kóng, thiu ia̍h-gâm tsio̍h-iû ê ki-su̍t hua̍h tuā pōo tíng-tíng in-sòo khuànn--lâi, iû-kè tsin khó-lîng tn̂g-kî î-tshî bo̍k-tsîng ê tsuí-tsún, tsio̍h-iû su-tshut kok-ka tsoo-tsit (OPEC) huānn-puânn ê iu-sè put-tsài.
Khah-tsá, nā-sī iû-kè siunn bái, OPEC ē kuat-tīng kiám-sán, lâi sak kuân kè-siàu.
M̄-koh kū-nî tsa̍p-it--gue̍h, iû-kè tng-leh lo̍h ê sî-tsūn，in pīng bô án-ne tsò, pàng hōo i kè-sio̍k lo̍h.
Tû-liáu kok-tsè tsìng-tī ê khó-lū, in mā siūnn-beh thàn ka-tī khin-pún, kā tāng-pún ê Bí-kok ia̍h-gâm-iû pik-tshut tshī-tiûnn.
Tshiong-kik khak-si̍t ū, tsi̍t-kuá Bí-kok ia̍h-giâm-iû kong-si bē-kham-tsit kè-siàu ti̍t-ti̍t lak, suah lâi phò-sán.
M̄-koh kóng lâi kóng khì, ia̍h-gâm-iû sán-gia̍p pí guân-pún siūnn--ê koh-khah lūn-miā.
Siōng tsú-iàu ê guân-in, tsiàu tsit phinn bûn-tsiunn kóng, sī ki-su̍t tsìn-pōo, sóo-pái ia̍h-gâm-iû sán-gia̍p mā tuè-leh huat-ta̍t.
Pí-lūn kóng, óo tsi̍t kháu tsénn ê sî-kan kiám-tsió tsi̍t-puànn.
Kin-nî ta̍k khoo Bí-kim ê sán-liōng, ī-tshik ē tsing-ka la̍k-tsa̍p-gōo pha.
Tī kin-nî sann--gue̍h ê iû-kè kē-tiám, se Tik-tsiu tiong-kip guân-iû (WTI) bat lak kàu tsi̍t tháng sì-tsa̍p-sì khoo Bí-kim, bo̍k-tsîng khí tńg-lâi la̍k-tsa̍p khoo tsó-iū, tāi-pōo-hūn ê ia̍h-gâm-iû kong-si iáu-koh thàn ū tsînn.
Bûn-tsiunn ín-iōng tsi̍t king kòo-būn kong-si ê kóng-huat, bī-lâi ê kè-siàu sīm-tsì khó-lîng hîng-sîng tsi̍t ê "ia̍h-giâm-tài", tāi-khài sī tsi̍t tháng sì-tsa̍p-gōo khoo kàu la̍k-tsa̍p-gōo khoo Bí-kim tsi-kan. Nā-sī kè-siàu pí tsit ê huān-uî khah kē, ia̍h-gâm tsio̍h-iû gia̍p-tsiá ē kiám-sán; nā khah kuân, in ē tsing-sán.
Bûn-tsiunn ín-iōng tsi̍t king kòo-būn kong-si ê kóng-huat, bī-lâi ê kè-siàu sīm-tsì khó-lîng hîng-sîng tsi̍t ê "ia̍h-giâm-tài", tāi-khài sī tsi̍t tháng sì-tsa̍p-gōo khoo kàu la̍k-tsa̍p-gōo khoo Bí-kim tsi-kan. Nā-sī kè-siàu pí tsit ê huān-uî khah kē, ia̍h-gâm tsio̍h-iû gia̍p-tsiá ē kiám-sán; nā khah kuân, in ē tsing-sán.
Nā án-ne, kè-siàu tō ē sî-siông î-tshî tī tsit ê huān-uî.
Iā tiō sī kóng, iōng tsing-sán kiám-sán lâi íng-hióng sè-kài iû-kè, tsit ê kuan-kiān kak-sik it-hiòng í-lâi sī OPEC leh puann, bī-lâi khó-lîng tō sī Bí-kok ê ia̍h-gâm-iû kong-si,
In m̄-kuán sī thê-sing sán-liōng, a̍h-sī ah-kē sîng-pún, lóng iáu-koh tsin ū khong-kan.
Bûn-tsiunn lo̍h-bué kóng, jī-uī-sòo ê iû-kè, khó-lîng ē tsiânn-tsò "sin siông-thài".
Tû-hui sī po̍k-huat tiōng-tāi tshiong-tu̍t, tsō-sîng sè-kài siōng tuā ê tsi̍t-kuá iû-tshân thîng-tsí kiong-ìng, a̍h-sī su-kiû hiông-hiông tshìng kuân.
Līng-guā tsi̍t hong-bīn, tsài-sing lîng-guân kah thian-liân-khì iā teh lak-kè.
Khuànn tsit ê pān-sè, tsi̍t ê hōo OPEC tsú-tō ê sî-tāi, ing-kai sī bē koh tńg--lâi--ah.
Peh-pah khòng tshit phinn, Bí-kok bīn-tuì Islam kok ê lióng-lân. Bí-kok bīn-tuì Islam kok ê lióng-lân.
Kuè-kik-phài ê tsoo-tsit Islam kok (IS) kè-sio̍k khok-tiong, gōo-gue̍h tiong tsiàm-niá Iraq tiōng-iàu ê siânn-tshī Ramadi, lī siú-too Baghdad tshun bô tsi̍t-pah kong-lí.
Bí-kok ài án-tsuánn tsò? Kám tio̍h phài tē-bīn pōo-tuī? Tsin tsē lâng tsú-tiunn mài, jīn-uî Bí-kok phài kun tian-tò ē tshī-tuā IS, ē hāi-tio̍h Bí-kok pún-sin ê an-tsuân. Ing-kai hōo Tiong-tong tsāi-tē ê kok-ka khì tsiàn.
“Guā-kau Tsìng-tshik” tsa̍p-tsì ê bāng-tsām ū tsi̍t phinn iû nn̄g uī ha̍k-tsiá Gordon Adams kah Richard Sokolsky siá ê bûn-tsiunn, tō sī tsit ê khuànn-huat.
In kóng, IS kah al Qaeda bô-kāng, tsîng-tsiá ê bo̍k-piau sī kiàn-li̍p khu-hi̍k-sìng ê caliphate, m̄ sī tī tsuân-kiû huat-tōng khióng-pòo kong-kik, i tsú-iàu sī ui-hia̍p tio̍h tsiu-uî ê Tiong-tong kok-ka, m̄ sī Bí-kok ê kok-thóo.
Jî-tshiánn, tsia-ê Tiong-tang kok-ka, pau-kuah tsi̍t-kuá Bí-kok ê bîng-iú, pún-sin tō ū giâm-tiōng ê būn-tê, pí-lû tī-lí siunn bái, tham-hú, bîn-tso̍k kah kàu-phài ê tshiong-tu̍t, hōo IS thàn tsit ê hó sî-ki peh--khí-lâi。
In ka-tī tio̍h hū-khí tuì-khòng IS tsú-iàu ê tsik-jīm, m̄ sī pàng hōo nuā, tsiah beh khò Bí-kok lâi kiù.
Tsok-tsiá jīn-uî, Bí-kok nā-sī phài tuā-kun khì kah IS ti̍t-tsiap sio-tsiàn, thian-tó ē si̍t-hiān IS ê suan-thuân,
Kóng tse sī tsi̍t tiûnn Muslim tuì-khòng Bí-kok si̍p-jī-kun ê sìng-tsiàn, tshì-kik sì-kè ê Muslim lâi ka-ji̍p IS,
Pīng-tshiánn mā tì-sú Bí-kok ê kun-jîn, muí tsi̍t king tāi-sài-kuán, sīm-tsì pún-thóo ê kok-bîn lóng tsiânn-tsò kong-kik ê bo̍k-piau.
In m̄ sī kóng Bí-kok lóng mài tshap tāi-tsì, m̄-koh Bí-kok ê tsi-uān ing-kai ài hù khah giâm-keh ê tiâu-kiānn, iau-kiû tsia-ê Tiong-tang kok-ka tsìn-hîng kái-kik, mài hōo ki̍k-tuan tsú-gī kau--khì.
Sū-si̍t siōng, Obama tsìng-hú it-hiòng kiânn tsit khuán "uì āu-piah líng-tō", pī-bián ka-tī khì tsiàn ê tsìng-tshik, mā siū-tio̍h tsin tsē phue-phîng.
Tsìn-tsîng kuí kang, “Guā-kau Tsìng-tshik” ê siā-tiúnn David Rothkopf tú-hó mā siá bûn-tsiunn kí-tshut tsit tsióng tsò-huat ū tsin tsē hong-hiám, pau-kuah bô-huat-tōo íng-hióng sū-thài ê kiat-kó, lâi pó-tsìng Bí-kok ê lī-ik, sīm-tsì siōng-bué mā sī tio̍h thè pa̍t-lâng tshit-kha-tshng.
Pí-lūn kóng, Iraq bān-it kàu sî-tsūn hōo IS kah Shiite ê Iran pun-phenn, tuì Bí-kok ê bîng-iú kah tn̂g-kî lī-ik lóng ē kìng-ka guî-hiám.
Rothkopf kóng, jīn-uî Tiong-tong būn-tê kah Bí-kok bô-tī-tāi ê lâng ài liáu-kái, tsit-tsūn bô huat-sing, pīng bô tāi-piáu bī-lâi bē huat-sing.
Tē-hng ê hi̍k-tsú tshia-piànn, khióng-pòo kong-kik thuànn hiòng tsuân-kiû, tse lóng sī ài thê-tsá hông-huān ê uî-ki.
Peh-pah khòng peh phinn, bián-tsînn--ê siōng kuì, Bīn-tsheh pài-thok siu guá tsi̍t khoo. Bián-tsînn--ê siōng kuì, Bīn-tsheh pài-thok siu guá tsi̍t khoo.
Lâng kóng bián-tsînn--ê siōng kuì, tse tī hiān-tshú-sî ê bāng-lōo sè-kài lâi kóng, tsin ū tō-lí. Tshiūnn Facebook, Google tsia-ê kok-tsióng ê bāng-lōo ho̍k-bū, hōo lán iōng bián-tsînn--ê, kî-si̍t in sī beh siu-tsi̍p lán ê tsu-liāu, tsiáng-ak lán ê hîng-uî, tse tō sī lán ài hù-tshut ê tāi-kè.
Kám-kóng ta̍k-ke lóng bô-iàu-bô-kín? A̍h-sī bô i huat-tōo?
Tsuè-kīn Bí-kok tú-hó ū tsi̍t-kuá sin ê gián-kiù. Pew gián-kiù tiong-sim tiau-tsa huat-hiān, káu-tsa̍p-sann pha ê Bí-kok-lâng jīn-uî, ka-tī ē-sái kuat-tīng “siáng” ē-tàng the̍h-tio̍h in ê tsu-liāu, tuì in lâi kóng sī tiōng-iàu ê tāi-tsì.
Káu siânn jīn-uî, ē-sái hōo bîn-tsiòng kuat-tīng “siánn-mih” tsu-sìn thang hōo lâng siu-tsi̍p, sī tiōng-iàu--ê.
M̄-koh tī kāng tsi̍t ê sî-tsūn, suah bô siánn lâng siong-sìn in ē hó-hó pó-siú pì-bi̍t, mā bô siánn hòng-sim in ē tsua̍t-tuì an-tsuân.
Kan-tann ū tshit pha ê lâng tuì bāng-ia̍h-tíng khan kóng-kò ê tshiúnn-siong ū sìn-sim, tsa̍p-it pha tuì ka-tī sú-iōng ê siā-kau muî-thé ū sìn-sim.
Līng-guā, Pennsylvania tāi-ha̍k ū tiâu-tsa, tāi-tsiòng sī m̄ sī guān-ì uī-tio̍h sió-khuá tsînn tō lâi hi-sing ún-su.
Pí-lūn kóng, nā-sī tshiúnn-siong phah-tsiat hōo--lí, kāng tsi̍t ê sî-tsūn, tī lí m̄ tsai ê tsîng-hîng hā siu-tsi̍p lí ê tsu-sìn, tse kám ū-lí? Ū káu-tsa̍p-it pha ê siū-hóng-tsiá jīn-uî tse bô-lí.
Gián-kiù ê tsú-tshî ha̍k-tsiá Joseph Turow kóng, bîn-tsiòng m̄ sī tsiânn-si̍t kam-guān uī-tio̍h sió-khuá hó-tshù, tō lâi kau-tshut kò-jîn ê tsu-liāu.
“Si̍t-tsè siōng sī tsi̍t tsióng hòng-khì ê sim-thài.”
“Bí-kok-lâng kám-kak, tshiúnn-siong án-tsuánn tshú-lí a̍h-sī siu-tsi̍p in ê tsu-sìn, in bô-huat-tōo khòng-tsè, tsí-ū iû-tsāi in khì.”
Kóng-tio̍h siu-tsi̍p sú-iōng-tsiá ê tsu-sìn, Facebook (Bīn-tsheh) sī sè-kài siōng-kài lī-hāi ê kuài-bu̍t.
Ha̍k-tsiá Zeynep Tufekci tsuè-kīn tâu-kó “New York sî-pò” kóng, i kam-guān la̍p-tsînn sú-iōng Bīn-tsheh, kā ka-tī tsu-liāu ê tsú-khòng-khuân khe̍h tó--tńg-lâi.
Tufekci kí-tshut, siā-kau muî-thé tíng bián-huì ê bāng-lōo ho̍k-bū ê tuā būn-tê, tō sī khò kóng-kò thàn-tsînn ê siong-gia̍p bôo-sik.
Uī-tio̍h bē kóng-kò, Bīn-tsheh ē khòng-tsè siánn-mi̍h tshut-hiān tī lán ê tsú-ia̍h, siánn-mi̍h bē.
Tse í-king “kiáu-jiáu lán tī suànn-tíng ê hōo-tōng.”
Iû-kî tan-sûn tah kóng-kò í-king thàn bô tsînn, sóo-í siā-kau muî-thé lú lâi lú su-iàu tsiam-tuì kò-jîn, kā khó-lîng tuì in ū-hāu ê kóng-kò hun-pia̍t tu hōo in, tse tō piáu-sī ài hun-sik sú-iōng-tsiá ê tsu-liāu, tui-tsong in ê hîng-uî.
Sui-liân Bīn-tsheh thàn tsin tsē tsînn, tān-sī Tufekci ín-iōng bāng-lōo tsuan-ka Ethan Zuckerman sóo kóng--ê, Bīn-tsheh tsi̍t kò gue̍h pîng-kin uì muí tsi̍t ê sú-iōng-tsiá, tsiah thàn-tio̍h nn̄g kak Bí-kim, tse piáu-sī khò kóng-kò thàn-tsînn ê lōo mā í-king kiânn bē thong a.
Bīn-tsheh ing-kai ài khai-hòng hōo sú-iōng-tsiá la̍p-tsînn, i siong-sìn ū kuí-nā ik ê iōng-hōo kah i kāng-khuán, guān-ì ta̍k kò gue̍h hù tsi̍t khoo Bí-kim,
“Tsò tsi̍t ê siau-huì-tsiá, m̄ sī tsi̍t hāng sán-phín.”
M̄-koh uē kóng tó--tńg-lâi, tsia-ê bián-huì ê bāng-lōo ho̍k-bū, mā m̄-nā sī thàn kóng-kò tsînn niā-niā.
Tsit kuí nî lâi, kī-liōng tsu-liāu kah jîn-kang tì-huī hiông-hiông huat-tián kah tsin kiann--lâng, siōng tsú-iàu--ê tō sī khò bāng-lōo sú-iōng-tsiá siōng-thuân ê tsē-tsē luē-iông.
“King-tsè Ha̍k-jîn” gōo-gue̍h tiong ê pò-tō ū kí tsi̍t ê lē, Microsoft ū gián-huat tshut tsi̍t tsióng kò-jîn nńg-thé, í-king ē-hiáu hun-pia̍t nn̄g tsióng tsiok sîng ê káu-á, kā lí kóng tó tsi̍t tsiah sī tó tsi̍t tsióng.
M̄-koh uē kóng tò-tńg--lâi, tsia-ê bián-huì ê bāng-lōo ho̍k-bū, mā m̄-nā sī thàn kóng-kò tsînn niā-niā.
Bī-lâi, kò-jîn tsu-liāu hām kì-lo̍k ê siu-tsi̍p kah lī-iōng lú lâi lú lī-hāi, lú ho̍k-tsa̍p, kò-jîn tuì pún-sin ún-su ê tsú-khòng-khuân, khióng-kiann sī lú pháinn tsiáng-ak.
Peh-pah khòng káu phinn, tông-sìng-hun ha̍p-huat-huà, koh lâi khuànn Ò-tsiu.
Tông-sìng-hun ha̍p-huat-huà, koh lâi khuànn Ò-tsiu.
Ireland tíng kò gue̍h kong-bîn tâu-phiò thong-kuè tông-sìng-hun ha̍p-huat-huà, ū kóo-lē tio̍h tsuân-sè-kài ê tông-sìng-luân jîn-khuân ūn-tōng,
suà--lo̍h kuí kò gue̍h, Ò-tsiu huān-sè mā ē piàn-thinn.
Kok-huē ī-tīng tī nî-té tsìn-tsîng tâu-phiò kuat-tīng.
Tsit-má, tuā-pōo-hūn ê bîn-ì tsi-tshî tông-sìng-hun, tsí-sī ū tsin tsē kok-huē gī-guân iáu-koh leh kuan-bōng.
Líng-tō Pó-siú liân-bîng ê Ò-tsiu tsóng-lí Tony Abbott pún-lâng huán-tuì tông-sìng hun-in, m̄-koh tsàn-sîng khai-hòng i ê Tsū-iû-tóng ê gī-guân tsiàu ka-tī ê ì-sù tâu-phiò.
Tsí-put-kò tse kah liân-bîng lāi-té kî-thann tóng-phài ê ì-kiàn ū sio khan-liân.
Nā-sī tsin-tsiànn khai-hòng tâu “liông-sim-phiò”, thong-kuè siu-huat lâi sîng-jīn tông-sìng-hun ê ki-lu̍t ē khah tuā.
Tsāi-iá ê Kang-tóng lāi-té, ū káu siânn káu ê gī-guân lóng tsi-tshî tông-sìng-hun.
Tsìn-tsiân Li̍k-tóng kah Abbott Tsū-iû-tóng ê tông-sū lóng í-king thê-tshut tsi-tshî tông-sìng-hun ha̍p-huat ê huat-àn.
La̍k-gue̍h-tshe Kang-tóng koh thê-tshut tsi̍t àn, hông phue-phîng sī beh lâi kuah-tiū-á-bué, tian-tò ē phah-pháinn kiōng-sik, piàn-sîng tsìng-tóng sio-tsenn.
Ò-tsiu kóng-pòo kong-si (ABC) ê tsi̍t phinn hun-sik bûn-tsiong kóng, nā-sī ē-tàng koh tshiâu-tshut tsi̍t ê khuà tóng-phài ê tē-sì àn, mài tsi̍t tóng tsi̍t àn, kái-kik ē khah ū iânn-bīn.
Tíng-nî tshit--gue̍h, tsi̍t king gián-kiù kong-si Crosby Textor tsò ê bîn-tiàu kóng, tshit-tsa̍p-jī pha ê Ò-tsiu lâng tsi-tshî tông-sìng-hun ha̍p-huat-huà.
Tsit ê pí-lē pí tsa̍p nî tsîng tsing-ka kiōng-beh tsi̍t puē.
Kok-huē gī-guân--leh?
Ing-kok “Uē-pò” ê Ò-tsiu-pán tsuè-kīn suî-ê-á suî-ê hóng-būn hā-gī-īnn tsuân-pōo ê tsi̍t-pah gōo-tsa̍p uī gī-guân, nā-sī khai-hòng tâu liông-sim-phiò, in ê li̍p-tiûnn ē siánn-khuán.
Tíng lé-pài-sann kong-pòo kiat-kó, ū la̍k-tsa̍p-sann ê tsàn-sîng tông-sìng-hun ha̍p-huat, sì-tsa̍p ê huán-tuì,
M̄-koh iáu-buē kuat-tīng a̍h-sī piáu-thài ê lâng mā tsin tsē, ū sì-tsa̍p-tshit ê, kàu-sî ê su-iânn iáu-koh tsin pháinn-kóng.
Kì-liân tsi-tshî kái-piàn ê bîn-ì tshiau-kuè tshit siânn, sī-án-tsuánn tsìng-tī jîn-bu̍t iáu-koh tuè bē tio̍h?
Thâu-tsîng kóng--tio̍h ê bîn-tiàu kong-si hū-tsik-jîn kā Ing-kok kóng-pòo kong-si (BBC) kóng, tsi̍t-kuá gī-guân tuì pó-siú sè-li̍k siunn-kuè kiann-hiânn.
I kóng: “Pó-siú ê Ki-tok-kàu thuân-thé tshá kah tsin tuā-siann, m̄-koh kóng khah pe̍h--ê in sī bô kuí tsiah niau-á, bô siánn iàu-kín.”
Kang-tóng ê hù-líng-siù Tanya Plibersek mā kóng, pīng m̄ sī sóo-ū ê Thian-tsú kàu-tôo lóng huán-tuì tông-sìng-hun.
Tī-leh tshá kah tng lia̍t ê sî-tsūn, ū tsi̍t tuì í-king kiat-hun tsa̍p tang ê ang-á-bóo suan-pòo.
Tī-leh tshá kah tng lia̍t ê sî-tsūn, ū tsi̍t tuì í-king kiat-hun tsa̍p tang ê ang-á-bóo suan-pòo, nā-sī kok-huē thong-kuè tông-sìng-hun ha̍p-huat, in tō beh lī-iân lâi piáu-sī khòng-gī.
Tuà tī siú-too Canberra ê Jensen ang-á-bóo kóng, nā-tsún kok-ka beh kái-piàn hun-in ê tīng-gī, beh sîng-jīn tông-sìng ê kuan-hē, tō tshiok-huān tio̍h guân-pún siōng-tè sîn-sìng ê tsí-ì, in tsiah bô-ài tshap-siâu hit tsióng sin ê tīng-gī--leh.
Ò-tsiu kok-huē bat tī jī khòng it jī nî piáu-kuat tông-sìng-hun ha̍p-huat-huà ê gī-tê, tsàn-sîng-phài su kah thǹg-khòo.
ABC ê Hun-sik jīn-uî, í hiān-tsāi kok-lāi-guā tsàn-sîng-phài lóng hiah-nī-á ū sè-bīn lâi-khuànn, tsit pái tâu-phiò ê kiat-kó huān-sè ē bô-kâng, siōng kín khó-lîng tī peh--gue̍h tō ē kuè-kuan.
Peh-pah tsa̍p phinn, kàu-tsong tsiânn-tsò tsó-phài líng-siù? Kàu-tsong tsiânn-tsò tsó-phài líng-siù?
Kàu-tsong Francis la̍k-gue̍h tsa̍p-peh huat-pòo “thong-jū”, hoo-io̍k sè-kài kiōng-tông tuì-khòng khì-hāu piàn-huà.
M̄-nā án-ne, i koh tsin tuā-siann leh phue-phîng tui-kiû “té-kî kah su-lîn lī-ik” ê siau-huì tsú-gī,
i hōo phîng-lūn-tsiá siá kóng “Lô-má Thian-tsú kàu-tîng tsit-má sī it-lia̍p-it ê tsu-pún tsú-gī phue-phuànn-tsiá”.
Tsit kù sī Ing-kok “Uē-pò” ê tsuan-nuâ tsok-ka Giles Fraser ê lí-kái, i mā sī tsi̍t ê Ing-kok kok-kàu ê kàu-khu bo̍k-su.
I koh siá kóng “Tng tsó-phài tī tsuân sè-kài sit-khì khuân-ui, Kàu-tîng iū-koh kóng-uē ū siann".
Kàu-tsong Ing-bûn-pán ê thong-lū ū sann-bān tshit-tshing-guā jī.
Tsiàu Fraser ê tiah-iàu, lán lâng siū-tio̍h tsē-tsē ê io̍k-bōng sok-pa̍k,
Tsu-pún tsú-gī beh lâi buán-tsiok tsia-ê io̍k-bōng, bô khì hun siánn-mih sī lâng tsin-tsiànn “su-iàu”--ê, siánn-mih tsí-sī lâng “siūnn-beh ài”--ê,
Tsit nn̄g hāng ê tsha-pia̍t tō khó-pí kiù-miā io̍h-á kah tiān-tōng tshit-thô-mi̍h.
“Tshī-tiûnn” bô kuán tse, tuì i lâi kóng lóng sī “suán-ti̍k”; tshī-tiûnn mā bô beh kuán kok-tsióng suán-ti̍k tuì kong-kiōng lī-ik a̍h-sī tē-kiû sing-thài ū siánn-mih khuán íng-hióng, kan-tann beh tsò i ū koh-khah tsē ê suán-hāng.
Kuè-tōo siau-huì ê hiō-kó, tō sī hōo tē-kiû piàn-tsò tsi̍t ê pùn-sò-tháng.
Bīn-tuì tsit ê būn-tê, king-tsè ha̍k-ka mā pìnn bô pōo.
Tē-kiû ê tsu-guân sī iú-hān--ê, m̄-koh tsú-liû ê king-tsè bôo-sik lóng ká-siat sîng-tióng ē-tàng bû-hān.
Kàu-tsong ê hoo-io̍k, tō sī lán lâng bē-tàng ti̍t-ti̍t siáu-tham--lo̍h-khì, ài tsai-iánn tsún-tsat.
Thong-lū lāi-té bô ti̍t-tsiap iōng-tio̍h “tsu-pún tsú-gī” tsit ê sû, m̄-koh tsin tsē pái tshiàng-miâ “tshī-tiûnn”,
Pí-lû: “Tshī-tiûnn kìng-liân sìn-táu tsí-iàu tsing-ka kong-si kah kò-jîn ê lī-ik, tō ē-tàng kái-kuat būn-tê, lán ài kī-tsua̍t tsit-tsióng siūnn-huat”,
“Uī-tio̍h siau-lōo, tshī-tiûnn tuā-la̍t thui-sak ki̍k-tuan ê siau-huì tsú-gī, hōo lâng tsi̍t-sî-á tō suî tiâu tī bô pit-iàu ê khai-siau”.
“Uē-pò” ê siā-lūn kóng, tse sī pah nî lâi siōng-kài hōo lâng siūnn bē kàu, mā khó-lîng sī siōng-kài ū khì-phik ê Kàu-tsong bûn-kiānn,
M̄-nā sī tuì Thian-tsú kàu-tôo a̍h-sī Ki-tok kàu-tôo kóng-uē, mā sī kóng hōo tē-kiû-tíng ê muí tsi̍t ê lâng thiann.
Iáu m̄ sī ta̍k ê lâng lóng ē thiann, tshin-tshiūnn Bí-kok Kiōng-hô-tóng kah tsio̍h-iû-kài ê kuí-nā ê thâu-lâng tō tò-tuānn ā.
Tsóng--sī, í Kàu-tsong ê tē-uī, tuì thua-pênn ê Liân-ha̍p-kok khì-hāu tâm-phuànn ē-tàng huat-hui guā tuā ê íng-hióng-li̍k, ta̍k-ke iáu-sī tsin kî-thāi.
Tsóng--sī, í Kàu-tsong ê tē-uī, tuì thua-pênn ê Liân-ha̍p-kok khì-hāu tâm-phuànn ē-tàng huat-hui guā tuā ê íng-hióng-li̍k, ta̍k-ke iáu-sī tsin hònn-hiân.
Lí tsē tó tsi̍t tsiah pue-lîng-ki?
Tsit-má beh khai-sí ting-ki, A pat khòng jī pan-ki ê lí-kheh, tshiánn kàu tē-it khu pâi-tuī ting-ki.
Tsē thâu-tíng-uī ê lú-kheh, tshiánn kàu tē-sann khu ting-ki.
Ting-ki liáu-āu, kiânn kàu lí ê uī, kā hîng-lí khǹg khí-lì tsē-uī tíng-bīn ê tû-á.
Suî-sin hîng-lí tshiánn khǹg tī tsē-uī ē-té ê í-á-kha.
An-tsuân-tuà hâ hōo hó, tán-thāi khí-pue.
Tsit-má beh khí-pue a, an-tsuân-tuà hâ hōo hó, mài lī-khui ka-tī ê uī.
Suà--lo̍h-lâi beh lâi siāu-kài hue-lîng-ki ê an-tsuân siat-pī, tô-sing-mn̂g tī hue-lîng-ki ê nn̄g-pîng, sàng-sòo-am tī thâu-khak-tíng, kiù-sing-i tī í-á-kha.
Nā-sī tú-tio̍h ti̍k-sû ê tsōng-hóng, ki-tiúnn ē kā sàng-sòo phah--khui, sàng-sòo-am ē uì bīn-tíng lak--lo̍h-lâi, tshiánn kā sàng-sòo-am kuà hōo hó.
Nā-sī ū tshuā gín-á, tshiánn sing kā ka-tī ê sàng-sòo-om kuà hōo hó, sing khak-tīng ka-tī khip ū sàng-sòo, tsiah thè gín-á kuà.
Nā hui-hîng-ki put-tik-í lo̍h-pue tī hái-tíng, tshiánn ta̍k-ke ài tshīng kiù-sing-i. Kiù-sing-i tī í-á-kha, sing tshīng--ji̍p-khì, tsiah kā liú--khí-lâi, siōng-bué iōng tshuì pûn-hong pûn hōo pá, pûn kah phòng--khí-lâi tō ē-sài.
Pue-lîng-ki pue kàu tsa̍p kong-lí kuân ê sî, ki-tiúnn ē kuainn-tiāu an-tsuân-tuà tsí-sī-ting. Nā ū tio̍h piān-sóo ê lú-kheh, kàu-sî tō ē-tàng kā an-tsuân-tuà pak--khui, kî-thann ê lú-kheh nā bô ti̍k-pia̍t su-iàu, tō kè-sio̍k kā an-tsuân-tuà hâ hōo hó, thang pó-hōo ka-tī ê an-tsuân.
Nā tú-tio̍h luān-liû, tshiánn ta̍k-ke kín tsē hōo hó, an-tsuân-tuà kín kā hâ hōo ân.
Beh pue Tang-kiann ê B sam khòng sù pan-ki, ē tshiân puànn tiám-tsing tsiah khai-sí ting-ki.
Beh pue óng Hiong-káng ê pan-ki, ting-ki beh suah--ah, tshiánn lú-kheh Tiunn A-hué kah Lí A-tsuí kín lâi ting-ki.
Kám ū lú-kheh beh tsē XZ pat lio̍k ngóo pan-ki, ting-ki-mn̂g tih-beh kuainn--looh.
Kok-uī su-hiann su-tsé, lán tsit-má tiàm tsia hioh-khùn--tsi̍t-ē, guá khì pān-lí ting-ki ê tshiú-sio̍k, puànn tiám-tsing āu, lâi tsia sio-tán.
Kok-uī sian-sinn sió-tsiá, lán tsit-má lâi kàu tshut-kíng tuā-thiann, guá tsit-má khì check-in, su-iàu sann-tsa̍p hun-tsing. Tshiánn ta̍k-ke hîng-lí tsi̍p-tiong, tshiánn tsuan-lâng lâi kòo.
Nā ū su-iàu, lī-iōng tsit puànn tiám-tsing khì piān-sóo, uānn tsînn kah bé pó-hiám, thàn tsit puànn tiám-tsing kín khì pān-pān--leh.
Puànn tiám-tsing nā kàu, ta̍k-ke tsiah lâi tsia sio-tán.
Gún tshiú-sio̍k nā pān hó, ē hōo ta̍k-ke hōo-tsiàu, ting-ki-tsìng. Ta̍k-ke lóng the̍h-tio̍h tsìng-kiānn liáu-āu, tsiah lâi kià hîng-lí. Hîng-lí thok-ūn hó, lán tsiah lâi kuè hái-kuan kah an-tsuân kiám-tsa, siōng-bué ji̍p-khì hāu-ki-sik.
Iáu-koh ū sî-kan, ta̍k-ke ē-tàng khì se̍h bián-suè siong-tiàm, tsiah khì hāu-ki-sik tán-thāi ting-ki.
Ting-ki ê sî, hōo-tsiàu kah ting-ki-tsìng tshuân hōo hó-sè, lán tsit huê Thô-hn̂g pue Tang-kiann, ài sann tiám puànn tsing, tshiánn ta̍k-ke tsù-ì an-tsuân, hōo-siong tsiàu-kòo.
Kuè hái-kuan tsìn-tsîng, ū tsuí a̍h-sī pa̍t-khuán tshiau-kuè tsi̍t-pah CC ê i̍k-thé, lóng ài tó-tiāu. Ū lài-tah, to-á a̍h-sī pa̍t ê uî-kìm-phín--ê, tshiánn tsú-tōng tàn-tiāu, bē-sái tsah tī sin-khu-tíng.
Hái-kuan thong-kuè liáu-āu, tsiah khì hāu-ki-sik sio-tán. Sî-kan nā ū khah liōng, ē-tàng khì se̍h bián-suè-ke.
Koh tsa̍p-gōo hun-tsing tō kàu Ko-hiông ā, lán tsún-pī beh lo̍h-pue a. Tshiánn ta̍k-ke tsē tńg-khì ka-tī ê uī, tsē hōo hó, kā an-tsuân-tuà koh hâ--tńg-khì, bē-sái koh khì piān-sóo.
Kám-siā lú-kheh tsē gún Tn̂g-îng Hâng-khong Kong-si ê pan-ki, kî-thāi tsài siong-huē.
Tsit-má Ko-hiông khì-un jī-tsa̍p-tshit tōo, ū lo̍h mn̂g-mn̂g-á-hōo, tsiok ta̍k-ke lú-tôo huann-hí.
Ta̍k-ke lóng kàu--ah, lán lâi-khì thîng-tshia-tiûnn tsiūnn-tshia.
Guá sī lín tsit peh kang ê tō-iû, guá hō-tsò Luā Lē-keh, kiò guá A-keh tō hó. Lán tsit-má beh lī-khui ki-tiûnn, sing khì Uân-lîm hoo-thé-luh hioh-khùn.
Ting-ki sî-kan kàu--ah, ta̍k-ke kín khì hāu-ki-sik tsún-pī. Ting-ki tsìn-tsîng, ài sing tshuân hó hōo-tsiò kah ting-ki-tsìng, tsiàu sūn-sī pâi-tuī. Kiám-tsa liáu tsiah lâi ting-ki.
Hui-lîng-ki nā tsē kàu-uī, tshiánn ta̍k-ke tsiàu tsîng-āu lo̍h-ki, kàu khong-kiô ê sî, tshiánn ta̍k-ke tī khong-kiô tshut-kháu hia hioh-khùn, sio-tán.
Ta̍k-ke lóng kàu ê sî, lán tsiah tâng-tsê tshut hái-kuan, niá hîng-lí.
Niá hîng-lí ê sî, ta̍k-ke hōo-siong--tsi̍t-ē, khuànn-tio̍h lán tsit thuân ê hîng-lí, tshiánn tàu kā kuānn--lo̍h-lâi.
Tshut-kíng liáu-āu, tsāi-tē ê tō-iû ē lâi tsiap-ki. Kàu-sî lán lâng kah hîng-lí tuè i ê kha-pōo, thiann i ê an-pâi khì tsē tshia, khai-sí lán tsit pái ê tshit-thô.
Huan-gîng Tâi-uân ê pîng-iú, lâi gún Ji̍t-pún tshit-thô. Guá sī tō-iû A-kia̍t, tsit káu kang ê hîng-tîng, guá lóng ē kah ta̍k-ke tsò-hué.
Kok-uī pîng-iú nā ū siánn-mih sóo-tsāi su-iàu guá tàu-sann-kāng, tshiánn suî kā guá kóng, guá tsīn-liōng lâi tshú-lí.
Tsit kuí kang thè lán sái-tshia ê ùn-tsiàng sī Lâu--senn, sái-tshia ê king-giām tsiânn tsē, tsiânn tsu-tshim, ki-su̍t iū-koh hó, ta̍k-ke ē-tàng hòng-sim. Ta̍k-ke pho̍k-á-siann tshui--lueh, kā su-ki kám-siā--tsi̍t-ē.
Lán tsit-má tsha-put-to sī tsia̍h-pn̄g ê sî-kan, tsit ê tshan-thiann sī Sam-gī ū-miâ ê tshan-thiann, i ê khòng-bah tsiânn ti̍k-pia̍t.
Ài koh puànn tiám-tsing tsiah ē kàu tshan-thiann, ta̍k-ke tsit-má ē-tàng him-sióng guā-kháu ê kíng-tì.
Lán tshan-thiann tī thâu-tsîng tsiànn-tshiú-pîng, in-uī tsia tshia bē-sái thîng siunn kú, ta̍k-ke kín lo̍h-tshia. Lo̍h-tshia liáu-āu, tuè guá ji̍p-khì lī lâu tsia̍h-pn̄g.
Tsia̍h-pá liáu-āu, ta̍k-ke tńg-lâi tsiú-tiàm hioh-khùn.
Ta̍k-ke tsia̍h ū pá--bô? Tsia̍h ē ha̍h--bô? Ta̍k-ke nā ū siánn ì-kiàn, gún ē-tàng huan-hù tshan-thiann tsún-pī.
Lán àm-sî tuà--ê hoo-thé-luh sī gōo-tshenn--ê, kàu hoo-thé-luh liáu-āu, in ē an-pâi pâng-king. An-pâi hó-sè liáu-āu, tsiah lâi thua hîng-lí lo̍h-tshia.
Pâng-king-lāi ê khòng-tsuânn-tsuí, tê-bí, ka-pi lóng bián-tsînn. In-uī khuân-pó ê kuan-hē, ta̍k-ke ài khah khiām-leh lim.
Pâng-king tsi-kan ē-tàng hōo-siong iōng tiān-uē khà pâng-hō lâi liân-lo̍k. Nā ū būn-tê ē-tàng khà káu hō hōo tsóng-ki.
Bîn-á-tsài morning-call sī tshit tiám, tsá-tǹg tī jī lâu tiong-tshan-thiann, tsá-tǹg ê sî-kan sī la̍k tiám kàu tsa̍p tiám.
Tsá-tǹg tsia̍h-pá, tsiah kā hîng-lí thua lo̍h-lâi it lâu ê tuā-thiann. Peh tiám puànn tī it lâu ê tuā-thiann sio-tán, pâng-khah hâinn hōo kuī-tâi. Lán àn-sǹg peh tiám sì-tsa̍p tshut-huat, tsìn-hîng tē-jī kang ê hîng-tîng.
Lán ta̍k-ke tshut-lâi tshit-thô, ke-kiám bé kuá tán-lōo, tńg-khì pun tshin-tsiânn-gōo-tsa̍p, kah pîng-iú tsò-hué pun-tiunn. Tán--leh tshuā ta̍k-ke khì se̍h tsi̍t-kuá Tâi-uân ū-miâ ê ông-lâi-soo, li̍k-tāu-phòng.
Ta̍k-ke bé tsìn-tsîng ài sing tshì-tsia̍h, hó-tsia̍h tsiah bé, pháinn-tsia̍h mài bé, bé--tńg-khì bô lâng tsia̍h mā phah-sńg. Nā bé khah tsē, tiàm-guân ē thè lán pau--khí-lâi tsng siunn-á, án-ne khah hó kuānn, bián tsinn tī hîng-lí-siunn.
Bé tsia̍h-mi̍h tō sī ài tshì-tsia̍h tsiah ē tsún, nā hó-tsia̍h ê sî, tsiah kā bé.
Tsit-má koh ū puànn tiám-tsing, ta̍k-ke tsū-iû tsham-kuan.
Tsit-má gōo tiám khòng tshit, sann-tsa̍p-sann hun-tsing liáu-āu gōo tiám sì-tsa̍p, lán tī it lâu ê tshut-kháu sio-tán.
Lâng nā lóng kàu--ah liáu-āu, lán tsiah kiò-tshia kuè-lâi kā lán tsài.
Tsit ê sóo-tsāi guá ē sing tshuā ta̍k-ke tsham-kuan, bué--á ē lâu jī-tsa̍p hun-tsing hōo lín ka-tī se̍h.
Sî-kan kuè-liáu tsiok kín--neh, lán tshit kang ê hîng-tîng, tsi̍t-ba̍k-nih-á tō beh kiat-sok--ah, ta̍k-ke tshut-lâi tshit-thô ū huann-hí--bô?
Gún nā tsò-liáu bô hó, tshiánn lín kā gún kóng, thang hó kái-siān. Līng-guā, gún nā ū siánn-mih iu-tiám, huan-gîng kā tshin-tsiânn pîng-iú kóng, kiò in lâi Tâi-uân tshit-thô.
Tán--leh kàu ki-tiûnn ê sî-tsūn, tshia-tíng ê mi̍h-kiānn, hîng-lí, ài the̍h hōo tsiâu-tio̍h. Nā ū su-iàu tshia-á ê pîng-iú, lo̍h-tshia ê sóo-tsāi tō ū tshia-á thang sak.
Tshia-tíng ê hîng-lí ài the̍h ū tsiâu-tio̍h. M̄-thang bē-kì-tsit the̍h.
Ta̍k-ke tsiah tuè guá la̋i sann lâu tshut-kíng tuā-thiann, pān-lí ting-ki tshiú-sio̍k, thuân-thé hîng-lí thok-ūn.
Tsuè-āu tsiok ta̍k-ke sin-thé kiān-khong, bān-sū jû-ì, ū ki-huē tsiah koh lâi tsia thit-thô.
Eh, Bān-tsâi!
Eh, Bóo-tan,
Lí lâi--ah--ooh!
A-bí, guá kā lí kóng, tsit ê--honnh tō guá tsò-ping kāng-the ê Îng-tshàn--á--lah,
Lí hó!
Ooh, hó hó,
Ah lâi lâi lâi, thiam-ting tuā hù-kuì, lâi lâi lâi!
Aih! Tō m̄-bián--lah!
Aih! Tō m̄-bián án-ne!
It-tīng ài--ê--lah!
Lán tsoh-tshân-lâng, sī beh án-tsuánn tuā hù-kuì,
Āu-piàn--honnh, tsit ê gín-á nā tuā-hàn--honnh, khì lín siânn--lí kā lí pài-su ha̍k-gē, khuànn ē khah ū tshut-thuat--bô!
Aih-ioh,
Aih-ioh! He ū siánn-mih būn-tê, lí nā kam--honnh, guá it-tīng kā i kà--lah!
Ū-iánn--honnh!
Tsìng-king--ê ā.
Hó--nooh.
Kiò siánn-mih miâ?
Ooh, hō-tsò Thian-pó--á--lah, ah guá tō hân-bān lâng--lah, tshìn-tshái hō-hō--leh--lah.
Thian-pó,
eh, tse miâ bē-bái--neh!
Án-ne--ooh?
Hennh!
Lâi lâi lâi, guá kā lín hip-siòng!
Hip-siòng--ooh!
Lâi, khuànn tsia őo!
Lâi, khuànn tsia ōo--honnh!
Lâi, khah tshiò--ê--honnh!
Lâi, khah tshiò--ê őo!
Hó--ah.
Hó--ah--hioh?
Án-ne hó--lah,
Khui-toh--lah! Ta̍k-ke tsē--lah!
Îng-tshàn--á, lâi lâi lâi, lâi tsia!
Îng-tshàn--á, lâi lâi lâi, lâi tsē tsia, tsē tsia!
Eh,
A-tsâi--á!
He tsa̋u gín-á sī siáng?
Ooh, gún tshù-pinn, tsū sè-hàn khuànn tuā-hàn--ê, tshiūnn ka-tī ê sió-muē-á--lah!
Ooh, lâi,
A-hó ḿ--á--ooh.
Eh! Guá kā lí kài-siāu.
Heh, tse gún kāng-the ê Îng-tshàn--á . Ah tsit uī hōo i tsē--lah!
Hó--lah, hó--lah!
hó--lah, honnh!
Ah Îng-tshàn--á, lí tsē tsia, lí tsē tsia,
Ah lín tsē tsò-hué--honnh,
A-hó ḿ--á, to-siā--ah!
Ah Bóo-tan--ah! Tse gún tsò-ping kāng-the ê Îng-tshàn--á--lah,
Ah i tō kau hōo lí tsiàu-kòo--honnh,
Ah guá koh lâi tsio-hoo lâng-kheh--lah,
Ah i tō kau hōo lí tsiàu-kòo--honnh,
Ah guá koh lâi tsio-hoo lâng-kheh--lah--honnh,
hah hah.
Siok-kuan--á, ah lí, lí ná tsē tsit toh--lah!
Guá tsi̍t ê tsa-bóo-lâng, ná ū su-iàu lâng tsiàu-kòo--lah,
Lâi,
Eh, A-hó-ḿ!
Bián kheh-khì,
A-î, guá lâi,
Lí hó!
Kín tsia̍h ā! Mài kheh-khì--lah!
Honnh, lâi lâi lâi, thàn sio tsia̍h, thàn sio tsia̍h,
To-siā--honnh!
Guá ka-tī lâi tō ē-sái--ah!
Ooh hó! Bián kheh-khì, bián kheh-khì!
Guá kah Bān-tsâi--á--honnh, tsò-ping ê sî-tsūn sī kāng-the--ê--lah!
Ta̍k-kang leh liâm tsò-hué, lí mā tshin-tshiūnn Bān-tsâi ê sió-muē-á,
khan-khan--leh--honnh, ta̍k-ke lóng tsi̍t-ke-hué-á ā!
Hah hah!
Eh, lí tsū-tsí hōo--guá!
Eh, lí tsū-tsí hōo--guá!
He siòng-phìnn ā, guá ài kià hōo--lí ā!
Kià hōo Bān-tsâi--á hia tō ē-sái--ah!
Kià hōo--guá mā kāng-khuán--lah!
Ngóo-hok-tshun jī-tsa̍p-la̍k hō.
Lí khuànn--khí-lâi tsiok sán--ê,
Tē la̍k-pah peh-tsa̍p-sì phinn, A-put-lah ê sann ê tsa-bóo-lâng.
Bîn-kok sì-tsa̍p-sì nî, khuànn tiān-iánn sī tsi̍t hāng tsin sî-kiânn ê tāi-tsì,
Hit ê sî-tsūn ū Bí-kok-phìnn, kok-gí-phìnn, Kńg-tang-phìnn, sīm-tsì sī Ē-mn̂g-phìnn,
iáu-m̄-koh tō sī bô lán Tâi-uân ka-tī phah ê Tâi-gí-phìnn,
Tsóng sǹg ū tsi̍t kang, Kióng-lo̍k-siā tsún-pī beh phah Tâi-uân thâu tsi̍t tshut tsiànn-káng ê Tâi-gí tiān-iánn, “Ông Pó-tshuan í Sih Pîng-kuì”,
Tse sī kuan-hē tio̍h lán Tâi-uân tiān-iánn bī-lâi huat-tián ê tshut-lōo,
Iáu-m̄-koh ū lâng uī-tio̍h kò-jîn ê lī-ik, pàng hong-siann beh lâi sio-tsinn.
Guá, A-put-lah , tsua̍t-tuì bē-īng-tsit kik tiām-tiām.
Lí kah Kióng-lo̍k-siā ū siánn-mih kuan-hē?
Bô jīm-hô ê kuan-hē.
Thá-looh sī tē-hng ê kak-thâu,
I ê tshiú-thâu ū tsin tsē Ē-mn̂g-phìnn, sóo-í siūnn-beh tsóo-tsí Tâi-gí-phìnn ê huat-tián, guá tsí-sī tsi̍t ê sió hì-īnn ê thâu-ke,
iáu-m̄-koh Tâi-uân tiān-iánn sī guá ê sènn-miā, bô-lūn án-tsuánn guá íng-uán lóng bē hòng-khì.
A-kâu.
Thá-looh--sáng, tshiánn lí tshiú-sè gia̍h hōo kuân,
tsia-ê tsînn tō sī lí ê.
Nā-sī beh ài guá mài tshap tsit tsân tāi-tsì, tû-liáu lí kóng tsi̍t ê lí-iû hōo guá thiann ē lo̍h-khì.
Thian-hā lâng kuán thian-hā sū,
Guá sī Tâi-uân-lâng , bô khó-lîng bô kuán Tâi-uân ê tiān-iánn sū,
Kióng-lo̍k-siā ê “Sih Pîng-kuì kah Ông Pó-tshuan” nā-sī koh phah bē sîng, í-āu bô lâng kánn phah Tâi-gí phìnn--ah,
Tsit ki phìnn-á sī Tâi-gí phìnn ê hi-bāng, Tâi-uân-lâng ê kià-thok, guá put-tsún jīm-hô lâng lâi tsóo-tòng.
Kióng-lo̍k-siā ê “Sih Pîng-kuì í Ông Pó-tshuan” nā-sī koh phah bē sîng,
Kioh-siàu hó, bô pua̍h tsi̍t-kuá su-iânn sī bē-saih--tsit.
Hó,
Beh án-tsuánn guá lóng hōng-puê.
Lí bô-kàu keh thang hó kah guá pua̍h,
lí khì kah hit ê Tsín--sáng, khuànn lín beh án-tsuánn su-iânn,
Tsí-iàu lí nā pua̍h ē iânn, bīn-tsú tō tsuè hōo--lí.
Guá A-put-lah ē-īng-tsit su,
Iáu-m̄-koh Tâi-gí tiān-iánn ê bī-lâi bē-īng-tsit su,
Tsit kái guá it-tīng ài iânn.
Hó siau-sit,
Tâi-uân tē-it ki tuā ki ê tiān-iánn, “Ông Pó-tshuan , Sih Pîng-kuì”,
Tâi-uân tē-it ki tuā ki ê tiān-iánn,
Tâi-uân tē-it ki tuā ki ê tiān-iánn, “Ông Pó-tshuan , Sih Pîng-kuì”,
Ah lâi lâi lâi,
Ah lâi lâi lâi lâi,
Koh gōo hun-tsing tio̍h beh tshái-ke a--hannh,
Tsng hó ê lâng kín tsiūnn-tshia, iáu-bē hó--ê kha-tshiú khah kín--leh.
Leh huah--ah, ū thiann--tio̍h--honnh!
He thâu-ke kah thâu-ke-niû--honnh, tsit-má sī leh puann tó tsı̍t tshut--lah,
Ná ē tsng kah án-ne?
Lí tsin-tsiànn kóo-tsénn tsuí-ke--neh,
He Pe̍h Suī-tik kah Hok Su-ka--lah!
Honnh,
Lí kóng hit ki tuā ki phìnn--ooh?
Tio̍h--lah!
Ooh “Ông Pó-tshuan, Sih Pîng-kuì” lâi--looh,
Tse Tâi-uân thâu tsi̍t tshut, sè-kài tē-it tíng, thâu tsi̍t ki tuā ki ê tiān-iánn, “Ông Pó-tshuan, Sih Pîng-kuì” lâi--looh,
Tse Tâi-uân thâu tsi̍t tshut, sè-kài tē-it tíng, beh tī lán Kok-tsè Tuā-hì-īnn liông-tiōng hiàn-ìng--ooh,
Hàu tsu sòo tsa̍p-bān, tse tōng-uân sòo tshing lâng.
Honnh, A-put-lah tsit ê m̄-tsiânn-kiánn,
A-put-lah tsit ê m̄-tsiânn-kiánn kán-ná tsiok lī-hāi--ê--hannh,
Tiûnn-bīn pâi kah tsiah-nī nāu-lia̍t,
Haih, tsit ê Bōo-lîm--á--honnh ta̍k-kang kan-ta tshīng kah pha-li-phá-lih, mā m̄ tsai-iánn leh pìnn sánn báng--lah.
Tsit ê A-put-lah--ooh sı̍t-tsāi ū-kàu kāu-bīn-sîn--ê,
Kióng-lo̍k-siā bô-huat-tōo lâi, i kìng-liân kiò Kim-hōng-siā ê lâng--ooh tsng-tsng--leh tō khì tshái-ke,
Suà--lo̍h-lâi--ooh ka-tī tsng-tsò Pe̍h Suī-tik, Gua̍t-hōng--á tsng-tsò Hok Su-ka,
Ah tsit-má sī leh ián Ông Pó-tshuan kah Sih Pîng-kuì, a̍h-sī Luān-sè Ka-jîn, ū-iánn sī leh pìnn-kâu-lāng--lah.
Lí kám tsin-tsiànn ū leh iàu-kín i leh tsng siánn,
Guá khuànn--honnh, lí tō sī bô siūnn-beh khuànn Gua̍t-hōng khiā tī-leh i ê sin-pinn.
A-pah lí sī kóng khì tueh--lah,
Guá sī khuànn bē kuàn-sì A-put-lah hit tsióng--ooh tsia̍h kué-tsí m̄ tsai pài tshiū-thâu ê kò-sìng--lah,
Ah kui-tīn án-ne ping-ping-piàng-piàng tshá-sí lâng ā--lah,
Koh tiau-kang uì lán Tāi-tong hì-īnn king-kuè.
Tse tō sī lí tuè i bē tio̍h ê sóo-tsāi,
I tsai-iánn beh án-tsuánn lâi suan-thuân ka-tī ê tiān-iánn,
Kan-ta khuànn tshái-ke, án-ne lāu-lia̍t-kún-kún, lâng tshah-tshah-tshah, tō tsai-iánn tsit ki tiān-iánn it-tīng sîng-kong--ê.
Sîng-kong? Koh tsin pháinn-kóng--leh,
I ê Kok-tsè hì-īnn sī kā lán tsoo--ê--neh,
I tsit-má sī tshenn-mê niau tú-tio̍h sí niáu-tshí,
Hó-ūn--lah.
Mài kui-kang kan-ta ē-hiáu kóng tsı̍t-kuá ba̍k-khang-tshiah ê uē--lah,
Lí nā tsin-tsiànn siunn îng, sió tuè lâng o̍h--tsı̍t-ē.
A-pah, lí ná ē thè i kóng-uē--ah?
I uī-tio̍h phiò-pâng nē,
I uī-tio̍h phiò-pâng nē, kìng-liân kóng “Ông Pó-tshuan kah Sih Pîng-kuì” sī thâu tsı̍t tshut Tâi-uân-lâng hip--ê tuā ki phìnn tiān-iánn,
Nā án-ne lán khah-tsá hit ki--leh?
“Lio̍k tsâi-tsú Se-siong-kì” sī sǹg tē kuí tshut--lah?
I iā bô kóng m̄-tio̍h,
Lâng khak-sı̍t sī thâu tsı̍t tshut iōng sann-tsa̍p-gōo lí-mih hip--ê tiān-iánn,
Koh kánn kóng “Lio̍k tsâi-tsú Se-siong-kì”--honnh,
Koh kánn kóng “Lio̍k tsâi-tsú Se-siong-kì”--hannh,
Án-ne lí ing-kai koh ē-kì-tsit lí sī án-tsuánn hōo lán Tāi-tong liáu hiah tsē tsînn,
Beh khì tó-uī?
Kóng--lí nn̄g kù lí tō bô huann-hí sī--m̄?
Bô ā, guá tsit-má ū sî-kan tō ing-kai thiann lí ê,
Kín lâi tuè lâng o̍h--tsı̍t-ē.
Lâi, kok-uī hiong-tshin ta̍k-ke hó--honnh,
Gún thâu-ke--honnh, uī-tio̍h kám-siā ta̍k-ke phâng-tiûnn, tı̍k-pia̍t khai-hòng kin-á-jı̍t ē-poo tsı̍t tiûnn, bián-tsînn mā bián bé phiò,
Tshiánn ta̍k-ke lâi khuànn hì,
Beh khuànn--ê lâi tsia pâi-tuī--honnh,
Lâi tsia pâi-tuī--honnh.
Tuā--ê,
Lán kám pâi ē tio̍h uī--hannh?
Hngh, guá nā ū phah-sǹg pâi-tuī, guá tshuā lín tsit kuí ê tshut-lâi tshòng siannh.
Siám--lah!
Gōng-tshiūnn--á,
Tsit tsiah--honnh, khah-tsá hō-tsò pe̍h-ba̍k Kâu--lah,
Tsit-má--honnh piàn-tsò kòo-mn̂g-káu--ah.
Ooh, beh khuànn hì khì pâi-tuī.
Guá kóng lí tsit ê kòo-mn̂g-káu--ah, gún tuā--ê leh kah lí kóng-uē, lí tsit-má sī siánn thài-tōo--ah,
Tòng-tsò gún sī khang-khuì--honnh?
Tsia bô huan-gîng lín--lah!
Gōng-tshiūnn , lí phiàn siáu--ê ōo!
Sī án-tsuánn in ē-tàng khuànn bián-tsînn--ê, gún bē-iōng--tsit--ah?
Lí kóng ā, kòo-mn̂g-káu.
Kóng tō kóng ōo, mài khí-kha-tāng-tshiú,
Siáng sī kòo-mn̂g-káu,
Lí koh kóng tsı̍t pái khuànn-māi.
Guá kóng lí kòo-mn̂g.
Tshuē sí--ah--hannh!
Án-tsuánn--ah--hannh,
Guá kóng lí tō sī kòo-mn̂g-káu--ah!
Guá kóng lí tō sī kòo-mn̂g-káu--lah!
Tsit kù uē, siōng hó kā guá thun--lo̍h-khì--hannh.
Pàng-tshiú--lah!
Tsit-má sī án-tsuánn,
Kóng bô nn̄g kù tō beh khí-kha-tāng-tshiú--ah?
Lí kám m̄ kiann leh khì sià-tio̍h Thá-looh tuā--ê bīn-tsú?
Khàu-iau--ooh,
Tshuā lí tshut-lâi khuànn tiān-iánn m̄ sī beh phah káu--eh--lah,
Tō sǹg kóng beh phah káu--ooh, mā ài khuànn--tsi̍t-ē-á káu ê tsú-lâng sī siáng ā.
Lí tshuì tsin tshàng-tshiu.
Lí tshuì tsin tshio--honnh?
Lí kóng liáu tsin tio̍h,
Phah káu tio̍h-ài khuànn tsú-lâng,
Guá tsun-tiōng Thá-looh tuā--ê,
tī-leh tē-hong siōng sī ū puè-hūn ê lâng,
Sóo-í guá bē kah lí kè-kàu.
A-put-lah , tsit-má tsò tuā thâu-ke a, o̍h lâng tuā-pān ā, khui hì-īnn hōo lâng khuànn bián-tsînn--ê--ooh,
sī tsin phiau-phiat--lah,
Ah sī-án-tsuánn pa̍t-lâng ē-tàng khuànn bián-tsînn--ê, gún bē-īng--tsit--lah,
Phiàn siáu--ê--ooh! Lâi--tsiá sī kheh,
Lí nā ū-iánn siūnn-beh khuànn tiān-iánn, guá tsin huan-gîng, iáu-m̄-koh lín kah sóo-ū ê hiong-tshin kāng-khuán, bô hun tuā-sè,
siūnn-beh khuànn tiān-iánn tio̍h-ài tsiàu pōo lâi.
Tē-tshit-pah khòng it phinn, sio-bah-tsàng.
Sió-má , lí nā ū siūnn-beh kah guá kú-tn̂g, guá kau-tài--lí ê tāi-tsì, lí ài ē-kì-tsit tsò őo.
Ū thiann--leh--bô? Tsai-iánn--lah.
Sî-kan nā phuè-ha̍p bô tú-hó, it-tshè tō lóng hué hua--khì--ah.
Ná-tio̍h kau-tài.
Iô--ah iô. Ni-bú.
Ha̋nn?
Gún má-mah--lah?
Gún má-mah--leh?
M̄-thang tshá--i,
má-mah lâng kan-khóo,
Tsit-tsūn ji̍p-khì lāi-bīn tsia̍h io̍h.
Tsit-tsūn ji̍p-khì lāi-bīn tsia̍h io̍h-á.
Pá-pah!
M̋?
Tsha̍t--looh,
Uê,
Siánn-mih lâng?
Lí kóng beh tńg--khì, guá lia̍h-tsò sī leh kā guá phiàn,
sóo-í guá m̄-tsiah ē khà tiān-uē hōo--lí.
Ū tāi-tsì kín kóng--lah,
guá ê tshù-lāi tsit-tsūn ná-tshiūnn ū tio̍h-tsha̍t-thau tī--leh.
Kín tshuē khuànn-māi--leh,
ing-àm guá tsiah kah lí liân-lo̍k.
E̋?
Tsì-bîng ,
Ū siánn-mi̍h--lah?
Tsit niá lāi-khòo siánn-mih lâng ê?
Siánn-mih lâng ê?
Guá m̄ tsai,
Lí siūnn-kóng guá guā-bīn ū tsa-bóo,
lí ē-tàng tshù-lāi kā guá thó-kheh-hiann.
Guá siunn kheh-khì sī--m̄?
Lí kheh-hiann kng-sî-pe̍h-li̍t kā guá tshuā ji̍p-mn̂g, guá iáu-koh kheh-khì tī-leh guā-bīn leh thau-lâi-àm-khì,
Aih-ioh, thâu-ke--ah, m̄-thang phah--lah.
Pá-pah, má-mah.
Lí mài phah má-mah--lah.
Tsáu--lah.
Thâu-ke--ah, m̄-thang--lah,
hó--ah--lah.
Lí kah ū kheh-hiann, kui-khì hōo lí khì tsū-iû, tsik-sî kā guá tshut--khì,
tshut--khì. Hó--ah--lah.
Tshut--khì--lah!
Lín tsit king sī tang-sî uānn thâu-ke--ê, guá ná ē lóng m̄ tsai-iánn.
Puànn kò guā gue̍h--ah, thâu-ke-niû sī Tâi-pak lâi--ê, i tsò-lâng tsin hó.
Lâi tsē, lâi tsē.
Guá thâu tsi̍t pái tsò tsit ê sing-lí, nā ū siánn-mih khiàm tiám a̍h-sī tsiau-thāi put-tsiu, tshiánn to-to tsí-kàu ha̋nn.
Thâu-ke-niû,
lí ná ē hiah kheh-khì--nooh.
Ah tsit niá iûnn-tsong tsiok suí--ê,
tsioh guá khuànn--tsi̍t-ē--honnh!
Hó, hó!
Tsé-tseh.
Siù-kuan ,
Hông-bûn.
Ha̋nn?
Thài-thài tsáu--ah,
sè-î tsînn kuái--leh tuè lâng tsáu--ah.
Aih,
guá sī kóng khì bé tsi̍t tè sió-sió ê ti-bó-bah--neh,
ah lí án-ne uē thiann bô tshing-tshóo, kìnn-bīn tsi̍t-siann tō kā guá án-ne,
kang-hu koh buē-bái--ooh,
Eh, tse m̄ kán-ná hit-lō bú-iā-tshe tī-leh tshah mī-ku--leh.
Tòng--leh!
Ai-iō-uê--ah,
ai-iō.
Bô--ah lí tsit pōo siánn-mih-huè--ah?
Bô--ah lí tsit pōo siánn-mih-huè--hannh?
Tsit pōo--ooh,
Tse “Ke-kui sūn-hong pe”--leh,
pún koo-niû.
Guá leh lāng sai-thâu--lah,
Lín khì sí--lah.
Heh heh heh,
han-bān han-bān--lah,
Ah kang-hu--lah,
tō lán tsia ê tshù-pinn-thâu-bé ê lāu sai-peh kah lāu sai-ḿ--lah,
eh,
eh,
kin-á-li̍t--honnh, lâi tsia tō sī beh lâi kóng-kóo Hok-lâi khì-kiû kong-si ê thài-khong khì-kiû.
Sí-lâng--ah,
tshài líng--khì--ah--lah,
iáu-koh tiàm tsia thuat?
Kòo kóng,
suah bē-kì-tsit kóng guá tsi̍t ê pak-tóo iau kah kán-ná--honnh kuè-mî ê ke-kui-á--leh,
Ah lín mā hó tńg-khì tsia̍h-àm--ah--neh.
Ueh,
tann tńg--lâi--ah,
tńg--lâi--ah.
lí tsò sing-lí tńg--lâi--ah,
M̋?
Lí tha̍k-tsu tsit-má tsiah tńg--lâi--ooh?
Khì bē tshái-kuàn--lah.
A̋?
Ha̋nn?
Bē tshái-kuàn?
A-peh, a-ḿ,
guá beh lâi tsú-pn̄g ā.
Ooh ooh,
hó.
Heh,
tsiah sè-hàn tō tsiah kut-la̍t.
Lán kín lâi tsia̍h-pn̄g ā--lah.
Lán kín lâi tsia̍h-pn̄g--lah.
Iô--ooh iô iô iô.
Hông-bûn--á,
lín tsé-tseh tńg--lâi--ah--neh.
Guán tsé-tseh tńg--lâi--ah.
Tann lán nn̄g ê kiat-hun tsiah-nī kú,
Ah liân senn tsi̍t tsiah ka-tsua̍h tō bô--lah,
ah in tsi̍t-ē puann--lâi--honnh, Siù-kuan kah Hông-bûn--á koh tsin ū lán ê iân--neh,
ah lâng guá bé tsi̍t tè bah tō sī beh the̍h lâi-khì hōo in tsia̍h--ê--lah.
Lí tsit-má tāi-tsì ná m̄-bián liōng-tsá kā guá kóng.
Ah guá tsit-tsūn kā lí kóng,
lí tō leh tuā-suè-siann a, ē-kham-tsit liōng-tsá kóng.
lí!
Hooh,
án-ne--lah,
án-ne--lah,
hngh. Hngh.
Guá bé tsit ê tshòng siánn-huè?
Ah, guá tsai--lah,
lí tsái-khí-sî-á pîn-tuānn khí-lâi khí-hé,
sé bí, tsú muê hōo guá tsia̍h,
tsú muê hōo guá tsia̍h,
sóo-í phàu gû-ling beh hōo guá phè pháng--ê--lah.
Tsia̍h lí beh tsia̍h--lah,
lí nā koh kiám lī, sann-tsa̍p huè--á--honnh, guá tsiah phàu hōo lí tsia̍h.
Guá koh kiám lī, sann-tsa̍p huè, ah m̄ tshun tsi̍t-kiû--á,
ah m̄ tshun tsi̍t-kiû-á,
ooh,
án-ni guá tsai,
lí beh bé hōo Siù-kuan in sió-bē-á tsia̍h--ê, tio̍h--m̄?
Mh!
Guá sī khuànn Siù-kuan in lāu-pē tshuē ê thâu-lōo lóng sī lîm-sî-kang,
koh sann tsò sì hioh-khùn,
tiānn-tiānn khuànn in hit ê sè-hàn--ê tī-leh kā tshī ám,
guá tú-tsiah koh thiann i khàu bē tiām--neh, m̄-tsiah--honnh, tsáu-khì bé tsi̍t kuàn beh hōo--i.
Ah, án-ne guá kín the̍h lâi-khì hōo--i.
Eh, sió-tán--leh,
guá siūnn-tio̍h--ah, lí tsit-má nā the̍h-khì hōo Siù-kuan--á--honnh, i tsua̍t-tuì m̄ kā lán the̍h--ê--lah,
tán-hāu in pá-pah tńg--lâi lán tsiah the̍h hōo--i.
Mh,
tsit pōo mā bô thong,
ē khì tshi̍k-tio̍h lâng ê ì-sù.
Hannh, án-ne beh án-tsuánn?
Bah nā tsú-si̍k--honnh, phâng lâi-khì hōo--in, án-ne ì-sù tō bô kāng-khuán--ah--neh.
án-ne mā bô thong,
ah to bô tāi-tsì the̍h mi̍h-kiānn beh khì hōo--lâng,
án-ne mā bē-īng--tsit--neh.
Ah lí khì sí--lah.
Ah lí tsit pōo iā bô thong, hit pōo iā bô thong,
a̍h-bô sī beh siánn pōo--ah?
Beh siánn pōo.
Ah, beh siánn pōo.
Tē-tshit-pah khòng sì phinn, Ko-hiông huat--ê bué-pang-tshia Tshuì-tshuì--ah, Kiù-lâng--ooh! Tshuì-tshuì--ah.
Kiù-lâng--ooh! Guá, guá m̄ kánn uá--khì, guá ē kiann.
Kín lâi kiù--leh--lah!
Guá,
bián lí--lah.
Khì--lah,
lí sī án-tsuánn--nih?
Kiù-lâng--ooh,
kiù-lâng--ooh, kín lâi kiù--lah,
ah! kín lâi kiù--lah,
kiù-lâng--ooh! Aih-ioh! I bô-huat-tōo--lah.
Tsin to-siā--honnh.
Bián kheh-khì.
Aih-ioh,
Aih-ioh.
Ah!
Sam-pat,
Tsia̍h kah sann-tsa̍p huè--ah, gín-á-sìng iáu-koh pàng bē lī--ooh.
Bú--á, piáu-sió-tī siá phue kóng ē-poo beh tńg--lâi,
ná ē kàu tsit-tsūn iáu-buē pue--tńg-lâi--lah?
ná ē kàu tsit-tsūn iáu-buē pue--tńg-lâi--hannh?
Ah, piáu-sió-tī, piáu-sió-tī--ah.
Ooh, Piáu-tsí, tsit ê sóo-tsāi tsin hó.
Kiò lâng lâi kóng.
Eh, mài tín-tāng ōo,
uat kuè-lâi tsi̍t-si-á,
kuè-lâi tsi̍t-si-á--lah,
aih-iah m̄ sī--lah,
uat-kè tsit pîng--lah.
Khah tsiànn--eh,
eh,
eh tio̍h,
tshiò--tsi̍t-ē.
Hn̋g? Piáu-sió-tī,
Piáu-sió-tī--ah, lí sī án-tsuánn--lah?
Heh.
Ooh, guá tsai-iánn--ah--lah,
Hah hah!
A-pah.
Tsiah-nī àm--ah, iáu-buē khùn?
Hó--lah!
Guá ê sim,
Tann lí koh ka-tī tī-leh siáu siánn-mih huè--hannh?
Ah to,
án-ne--lah.
Siánn-mi̍h--ah?
Beh án-tsuánn?
Beh án-ne?
Hennh--lah.
Hngh,
khí-siáu.
Lâng beh án-ne kóng.
Ia̍h-bô lín pē-á-kiánn,
Ah-bô,
a̍h-bô lín pē-á-kiánn ah tī-leh pí án-ne sī leh pí siánn-huè--lah?
Ah to beh kah pá-pah,
Ah to beh kah pá-pah kah má-mah kāng-khuán--lah.
Hah hah hah,
gōng kiánn--leh, lí sī leh ài siánn-mih lâng--hannh?
Ah to Tshuì,
Ah to Tshuì-tshuì--lah,
guá nā bô--i, guá ē sí--lah.
Aih-ioh, lāu--ê--ah, tann beh án-tsuánn--leh?
Ah tse kán-tan--lah, in lāu-bú beh sí ê sî-tsūn, ū kā guá tsioh,
bô bîn-á-tsài tsiah kiò lâng kiò in lāu-pē lâi--lah.
Ū-iánn--bô,
Hah hah hah.
Pa̋,
Eh...Lí pâng-king tī-leh hit pîng--lah.
Ah,
to-siā. Hngh,
Lóng sī lí tsit ê tuā-khoo-tai tsiah ē kā guá senn tsit ê khong kiánn.
Lí tsit ê lāu-kâu! Lí kám bô hūn?
Pàng-tshiú--lah!
Tsim--tsi̍t-ē,
tsim--tsi̍t-ē, tsim--tsi̍t-ē tō hó.
Pàng-tshiú--lah.
Tiām-tiām,
tiām-tiām,
tiām-tiām.
Pàng-tshiú--lah,
Pàng-tshiú--lah,
A̋?
Eh,
heh heh,
koh tsáu, koh tsáu, lí koh tsáu,
Ah? Piáu-sió-tī,
hōo--guá,
Tse tsng-thâu kiann--guá.
Eh heh heh hah hah hah, eh.
Mài tsáu!
Piáu-sió-tī, guá beh tńg--lâi-khì--ah.
Sió-tsiá, guá tshiánn lí lâi hit pîng tsē--tsi̍t-ē, hó--m̄?
Thinn tshing-tshing,
bān lí bô hûn,
suann bîng tsuí-pho tshiò-bûn-bûn,
liú-hio̍h phuānn-tio̍h lí gún,
hue muá suann-lūn,
tsāi hô-pinn khuài-lo̍k tsîng-hūn,
tsi̍t tuì tshing-tshun, í-king sī tsîng-luân si-phóo, siong-ài tsin lân hun,
Tsiáu-thî-siann hâm tsîng tài ì, bí-lē tshun-kong muá-muá sī,
ū-tsîng lâng hîng-iánn put lī,
tâm tsîng tsāi hô-pinn,
hó tsîng-ì huann-huann-hí-hí,
tshiò-iông muá-bīn hó tshun-thinn,
bô-lūn sī hái-kak thinn-pinn,
iā put lâi hun-lī.
Siang-lâng sī tshun-hong muá-bīn,
tiâu-tiâu-bōo-bōo leh tsò-tīn,
kàu jû-kim siang-lâng siong-sìn,
hōo-siong ài sī tsin,
kì-liân sī sim-sim-siong-ìn, hi-bāng íng-uán tsò-tīn,
hiòng tsîng-khong,
lâu khang,
âng-siau ting-hué tshenn iū âng,
He bô sî tìn-tiānn,
tsng-lāi ê lâng nā khuànn-tio̍h lí tō kiann--ooh! Siáng beh tshuā--lí?
M̄ hó koh kóng--ah,
khì-sí lâng.
Eh, tshut-hiān ā!
Kiânn!
Ah! Shh
Tuì-put-tsū, hāi lí lâi siū-siong.
Lí m̄-thang án-ne kóng,
lí li̍p-lâi tsē--tsi̍t-ē,
Hó--m̄?
Guá thài ài--lí, sóo-í tsiah tsiah-nī tshóng-pōng.
Ū ài--guá tō hó.
Tshuì-tshuì , tshiánn lí siong-sìn--guá.
Tshuì-tshuì ,
A̋,
Eh,
A-pah.
Lí kā lín-pē kiânn kah tsiah àm, khì tó-uī?
Kóng!
Eh,
Lí kah hit ê, bô siūnn-kóng í-king ,
Lí kah hit ê,
bô siūnn-kóng í-king tsiong lí kè hōo Tâng--á ,
Bô bô bô,
bô kā lí kà-sī bē-īng--tsit!
Āu-pái khuànn lí kánn ia̍h m̄ kánn?
Lí tsiok khó-ònn lí,
tsiok khó-ònn.
A-pah,
Guá,
Hó,
Tsū kin-á-ji̍t khí lí tō ka-tī khah sió-sim--leh,
Lí lâi kàu koo-bió ê ka-lāi,
Khai khò,
Lí ing-kai tsik-sî tò tńg-lâi Tâi-pak.
Guá si̍t-tsāi tsin m̄ guān-ì lī-khui--lí.
Guá mā sī kāng-khuán,
tān-sī,
lí ê ha̍k-gia̍p khah iàu-kín.
Guá nā tńg-khì Tâi-pak liáu-āu ē suî-sî hiòng gún lāu-pē lâi the̍h-tshut lán ê tāi-tsì,
lí tō m̄-bián huân-ló.
Lí siánn-mih sî-tsūn beh tńg-khì Tâi-pak?
Guá beh lâi-khì.
Eh, kau-thong hiah-nī bô hong-piān,
guá siūnn m̄-bián--lah.
Guá it-tīng beh khì tshia-thâu sàng--lí, guá ū kóng.
Tsit-má mā sī kāng-khuán--mah,
Gún lāu-pē í-king tsiong guá tah-ìng.
Sī tsuánn-iūnn sī--m̄?
Tsiong lí tsuánn-iūnn--lah?
Iáu-sī khì tshia-thâu tsiah kā lí kóng--lah,
Ooh, lí beh tsē kuí tiám ê tshia?
Guá beh tsē ing-àm Ko-hiông huat--ê tsa̍p tiám puànn ê bué-pang-tshia.
Eh,
a-peh,
Tâng--á.
A-peh--á. Siánn-mih tāi-tsì--ah?
Eh,
a-peh,
lâi, guá kā lí kóng,
Tsa̍p tiám puànn ê bué-pang-tshia.
Tsa̍p tiám puànn ê bué-pang-tshia?
Mh,
mh.
Tsiânn-si̍t ū tsit-lō tāi-tsì?
Tsiânn-si̍t pháinn tsa-bóo gín-á!
Kín kiânn--lah!
Tē-tshit-pah sann-tsa̍p-tshit phinn, sam-pat sin-niû gōng kiánn-sài
Muí tsi̍t ê siàu-liân-lâng kî-thāi tio̍h tsū-iû,
Bī-lâi lâng-lâng kau-tio̍h tsin-tsîng tōng iú,
Uī-tio̍h tsuánn-iūnn--leh?
Uī-tio̍h tsuánn-iūnn m̄ tsai lâng ê sim-kuann,
lâng ê sim-kuann,
Bô-lūn lû-hô lí guá í-king tsi̍t tuì hó tsîng-phuānn,
Lí tsit ê hó ko--koh,
Hi hi!
Tann lâi-khì tshit-thô,
Heh heh!
Kiàn kìnn lâng tō suànn,
M̄-thang tsin tsá suànn,
Án-ne guá bián-kióng tsū-iû-tsū-tsāi lâi siau-iâu,
án-ne guá thang-tsit tsū-iû-tsū-tsāi lâi siau-iâu,
Muí tsi̍t ê siàu-liân-lâng su-iàu tio̍h ài-tsîng,
lí lāu--ê senn--lâi iu-guân tsin hun-bîng,
Uī-tio̍h tsuánn-iūnn--leh? Uī-tio̍h tsuánn-iūnn--leh? Uī-tio̍h tsuánn-iūnn--leh beh lâi tuì lán tsóo-gāi?
Tuì lán tsóo-gāi,
Bô-lūn lû-hô lí guá ing-kai phè-ha̍p tio̍h sî-tāi,
Lí tsit ê hó me--meh,
Kim--lâi kóng tsîng-uē,
Heh heh!
Nā ū siánn būn-tê, Khuài-lo̍k khui sim hue,
Heh heh!
Lí guá tng tshing-tshun thn̂g-kam-bi̍t-tinn lâi kuè-ji̍t,
Sí-gín-á,
kiò bí kiò kah tsit-má iah-bē tńg--lâi,
Heh! Sí-gín-á,
tsiok bē tshe-kà--ê,
Aih-ioh, ooh. Lí ba̍k-tsiu thóo-luî sī--m̄?
Lí bô khuànn guá beh piànn pùn-sò--m̄?
Ah! Lí mē guá thóo-luî, sī lí lòng-tio̍h guá--ê--neh!
Sī lí lòng-tio̍h guá--ê--lah!
Kah ná guá kā lí lòng--tio̍h?
Bô ài tshap--lí.
Guá hōo lí lòng--lueh--lah!
Bô ài tshap--lí--lah! Hngh!
Eh eh eh, ah lí mn̂g-kha-kháu m̄-bián lâi kā guá sàu-sàu--leh, án-ne ē-īng-tsit sī--m̄?
Sit-lé--ooh,
Sit-lé--honnh, hōo lí tán tsin kú, lí leh siū-khì sī--m̄？
M̋? Tsit-má kuí tiám--ah?
Eh, mh,
ah to gún pá-pah m̄ hōo guá tshut--lâi,
Tú-tsiah kiò guá khì kiò bí,
guá tsiah thau tsáu--tshut-lâi--neh.
Guá iā m̄ sī siāng-khuán,
Gún má kiò guá khì bé tshài,
guá tuì tsia sing lâi--ê--neh.
Mh,
mh.
Kiânn--ooh! Guá bí iáu-bē khì kiò--leh.
Eh, suah bē-īng-tsit khì tsia̍h mī-tiàm-á.
Ooh mh,
ah lí tshài mā iáu-bē bé--tńg-khì.
Bián kuán--lah!
Ài-tsîng pí tsia̍h khah hó--mah.
Kiânn--ooh!
Kiânn--lah!
Guá sing lâi--ê--neh!
Lâng guá la̍k tiám guā tō lâi--ah--neh!
Eh,
ta̍k-ke tsiàu pâi--ê--mah, m̄-thang uan-ke--lah!
Pâi tō pâi--mah.
Mài kheh--lah,
pâi-tuī--lah,
Lín m̄-thang khiā tī tsia--lah.
Lóo--sí,
lâi, hōo guá khuànn--tsi̍t-ē,
tshiò--tsi̍t-ē--lah,
ah, tsit tiunn phue kā guá khe̍h--khì.
Gún sī ko-tiong pit-gia̍p--ê,
pē-bú tsá sí sîng-jiân tsū-iû--lah.
Eh,
lâng guá ko-sann pit-gia̍p--ê, Ing-gí tsuan-gia̍p tha̍k nn̄g nî,
Ing-gí tsuan-gia̍p tha̍k jī nî,
Sann nî tsîng sí ang,
hiān-tsāi to̍k-sin--ê--neh.
To̍k-sin tō khì tsù Penicillin ā,
To̍k-sin tō khì tsù Penicillin--lah,
to̍k-sin--leh,
hngh!
Hiah-nī hiâu,
ah beh sí--ah.
Mài án-ne--lah,
phue kā guá khe̍h-khì khuànn--lah, lâng guá to̍k-sin--lah,
lâng guá sin lâi--ê--kóng,
khuànn--tsi̍t-ē--lah,
mài án-ne--lah,
guá ê sing khuànn--lah. Ah!
Heh heh, koh kā lín-pē tiàm leh kóng, siáu-niau. Khuànn siánn-huè!
Li̍p--khì,
kiânn!
Kā lí kóng nā beh khuànn tsu tō tiàm leh āu-pâng--lah,
ah lí tiau-kang tsiah kā guá tsáu tshut-khì guā-kháu hit king,
ah tse siânn-siânn tsi̍t-kuá siáu-niau kui-tuā-tui--lah.
Ah bô tsuánn-iūnn ā--lah?
Ooh. Ooh.
a̍h kham-tsit hōo lí tsuánn-iūnn--ah,
Eh, lí sī huan-á-hé-ki--neh, ah hit ê tsa-bóo gín-á sī khì-iû--neh,
ah huan-á-hé-ki kah khì-iû sī bē-iōng-tsit tsò-hué--ê, nā tsò-hué sī ē po̍k-tsà őo!
Hngh, ah lí nā tú-hó hōo kau--khì, sī beh kiò lín-pē tsuánn-iūnn--lah?
Li̍p--khì,
Ooh, tsū lí hōo guá tsò kiánn--honnh, kin-á-ji̍t hōo lín-pē phah siōng thiám,
Li̍p--khì.
Hngh, Ah tsit ê mn̂g bô suah kā kuainn--leh, m̄-tú-hó kā lín-pē lòng--li̍p-lâi.
Eh eh, lí sī beh khì tó-uī?
Ah, heh heh heh,
Má,
e̋ beh lâi sé thâu--ah--lah.
Guá hōo lí bē-phiàn-tsit, lí it-tīng sī beh khì tshuē hit tsiah siáu-káu--honnh,
Luān-lâi nn̄g jī m̄-bián kóng!
Tio̍h-ài pē-bú tsú-hun, ài ū lîn-keh ê lâng kài-siāu, tuì-hong tsa-poo a̍h m̄ tsai hîm a̍h hóo, luān-luān-kau.
Má, lâng tse sī khu-kong-sóo ê Lôo--sian-sinn kài-siāu--ê, lâng guā su-bûn--leh, lāi-tsâi iā hó, ah guā-tsâi--honnh guā hó--leh,
Má-mah, lí nā khuànn--tio̍h--honnh, lí it-tīng ē kah-ì.
Luān-luān-kóng, bē-kiàn-siàu,
Sí!
Guá sī khiàm lí sí-lâng-tsè--m̄? Pa̍t-lâng m̄ khì lòng, ah kan-tann beh lâi lòng--guá,
Ha̋nn? Tē-gōo pái--ah--neh,
Ah lí ná ē pa̍t-uī-á m̄ kiânn, phian-phian-á beh kiânn guá tsia?
Lōo sī kong-ke--ê, guá nài bē-īng-tsit kiânn--leh?
Eh, ah tse sī guá ê mn̂g-kha-kháu--neh!
M̄-bián ke kóng-uē--lah, mī-hún puê--lâi.
Heh heh, sé-sann-á-tsînn kā guá the̍h--lâi.
Siáu-káu, bô ài tshap--lí.
Hngh, m̄-tsiânn-niau,
Hngh,
ah. A-peh--á, iân-tâu-á-sian ū tī--leh--bô?
Heh heh, ū--lah!
Eh lín tsia-ê siáu-niau--ah, lín nā tsia̍h lín-pē tsit ki kûn-thâu pá tsiah kā guá tiām--khì.
Tse sī tuā-lōo, lí kā gún phah tsuánn-iūnn?
Phah lín thau khuànn gún tshù lāi-bīn--lah.
Hngh,
lí nā kiann hōo lâng khuànn--honnh,
Hngh, lí nā kiann lâng khuànn--honnh, bē-hiáu lóng uî-uî--khí-lâi.
Tsio̍h-thâu káu!
Tsio̍h-thâu káu!
Eh, ah lí tsiah kā guá kái-miâ--lah? Ah lín-pē kiò-tsò Tsio̍h  A-káu--lah!
Kan-tann tsio̍h-thâu káu--lah!
Iū-koh tsio̍h-thâu káu, ah hó ā,
Ai-iō,
Heh heh mài tsáu--lah!
Hó, lín-pē beh kā uî-uî--khí-lâi,
Hngh,
Hngh hngh!
Khui-mn̂g--ooh! Khui-mn̂g--ooh!
Khui, ná ē bô kuainn--ah?
Ū lâng tī--leh--bô? Ū lâng tī--leh--bô--ah?
Guá lâi--ah--lah.
Ah lí ná ē kàu tsit-má tsiah lâi--lah?
Ah lí tsa-hng tō kiò guá khì bé tsi̍t-kuá liāu, guá khì huan-hù--lah.
Ooh.
Tann beh siu-lí tó-uī--ah?
Ah lí tuè guá lâi.
Honnh honnh honnh. Eh, lí tsia-ê thang-á-mn̂g--honnh, lóng kā tìng-tìng--khí-lâi.
Oo, ōo. Ah tsit ê tuā-mn̂g--honnh, koh kā tìng khah kuân--leh.
Ooh, ooh, ooh.
E̋, ah tsia lóng kā tìng-tìng--khí-lâi.
Eh, ah tsia lóng kā tìng-tìng--khí-lâi.
Ah lâng kóng thang-á-mn̂g khah tsē khah thang-hong,
ah lí tsuân-pōo kā tìng--khí-lâi, beh tuì toh tshut-li̍p?
Ah nā m̄-tú-hó, he he.
He siánn-mi̍h?
Peh-pah khàng it phinn, Putin iōng tuì-khòng kòo khuân-li̍k. Putin iōng tuì-khòng kòo khuân-li̍k.
Russia tsóng-thóng Vladimir Putin put-tuān sing-ko kah se-hong ê tuì-khòng, m̄-koh tse khó-lîng sit-khì khòng-tsè,
tian-tò hāi-tio̍h i ka-tī. Tse sī “King-tsè ha̍k-jîn” tsiu-khan tsi̍t phinn  siōng sin ê bûn-tsiong ê kuan-tiám.
Í-hā sī tsit phinn bûn-tsiong ê tiah-iàu.
Kū-nî té, se-hong tsè-tshâi ka-siōng iû-kè tuā lo̍h, giâm-tiōng tánn-kik Russia ê king-tsè,
i ê huè-pè Rouble tuì Bí-kim ê huē-lu̍t puànn-nî kan lak tsi̍t-puànn.
M̄-koh tsit-má khuànn--lâi, Russia ê king-tsè pīng bô tshiūnn hit-tsūn it-puann ī-tshik--ê hiah-nī bái.
Rouble ê kè-ta̍t iā tsiām-tsiām huê-sing.
Tuì Putin lâi kóng, tse tāi-piáu i kiông-ngē tuì-khòng Bí-kok kah Au-tsiu, tit-tio̍h sìng-lī.
Tsiàu Russia kuann-hong ê lūn-tiám, se-hong tng-leh tuì Russia huat-tōng tsuân-bīn ê kong-kik.
Kok-îng tiān-sī-tâi kóng,
Au-tsiu liân-bîng (EU) sī khò tîng hun-phuè uì tsîng Soo-liân kiōng-sán tsi̍p-thuân ê pang-kái sóo tshú-tit ê lī-ik,
M̄-koh, lâi-tsū Tang-au sin tshī-tiûnn ê lī-ik í-king tsiām-tsiām ta--khì, Au-tsiu tsí-ū kè-sio̍k ǹg tang huat-tián,
Ka-tsài Russia í-king tsóo-tòng tsit ê huat-tián. Au-bîng sit-khì sin ê tsâi-hù lâi-guân, tsin kín tō ē tó.
Tsuè-kīn kuí kò gue̍h lâi, Russia m̄-nā to tshù phài kun-ki pik-kīn Au-tsiu kok-ka ê pian-kài,
koh kuí-nā pái tshiàng-siann beh sú-iōng hi̍k-tsú bú-khì.
Tsuè-kīn kuí kò gue̍h lâi, Russia m̄-nā to tshù phài kun-ki pik-kīn Au-tsiu kok-ka ê pian-kài,
koh kuí-nā pái tshiàng-siann beh sú-iōng hi̍k-tsú bú-khì.
Hun-sik-ka kóng, bo̍k-tsîng, huat-sing hi̍k-tsú tsiàn-tsing ê hong-hiám,
í-king lâi-kàu it kiú lio̍k jī nî Cuba hui-tuânn guî-ki í-lâi siōng kuân ê thîng-tōo.
Putin kik-huà tuì-khòng ê bo̍k-ti̍k, kî-si̍t sī pó-tsìng i ka-tī tsiáng-ak kok-ka ê khuân-li̍k.
Putin kik-huà tuì-khòng ê bo̍k-ti̍k, kî-si̍t sī beh pó-tsìng i ka-tī tsiáng-ak kok-ka ê khuân-li̍k.
Hun-sik-ka kóng, tsîng kuí nî í-lâi, Russia kok-lāi tiong-sán kai-kip put-buán Putin sóo tshuā-niá ê thóng-tī tsi̍p-thuân,
iau-kiû khah hó ê siā-huē tsìng-tshik,
In ê put-buán koh kah lâi-tsū sàn-tsia̍h ê tsng-kha ê put-muá huē-ha̍p, tuì siā-huē ún-tīng tsō-sîng thiáu-tsiàn.
Ukraine guî-ki huat-sing liáu-āu, Russia kū-nî sann--gue̍h pìng-thun Crimea puàn-tó, sing-ko kok-tso̍k tsú-gī,
Sîng-kong lâi ap-tsè kok-lāi guân-pún ê put-buán, ka-kiông Putin thóng-tī ê ha̍p-huat-sìng.
Russia nā-sī tsin-tsiànn kah se-hong khai-tsiàn, mā ē tsin tsia̍h-la̍t,
M̄-koh i iōng ui-hik ê hong-sik, tsí-iàu se-hong ū piáu-hiān tshut jīm-hô jio̍k-tiám,
tuì i lâi kóng lóng sī tsi̍t tsiòng sìng-lī.
Tsit tsióng tsîng-hîng hā, Ukraine ê tsiàn-sū, í-ki̍p Russia kah se-hong tsi-kan ê tuì-khòng, nā-sī kè-sio̍k,
tō tuì Putin tī kok-lāi ê sing-bōng khah iú-lī.
M̄-koh, Putin tsìng-khuân tsit khuán tsò-huat, tō kán-ná suh bâ-io̍h-á kāng-khuán, kuè-liōng ē bô-huat-tōo siu-suah.
Bô tiānn ū tsi̍t kang, kok-lāi ê put-buán, ē koh kā bo̍k-piau uì kok-guā tsuán tò-tńg-lâi Putin sin-siōng,
in-uī tsìng-hú suan-thuân tsi-hā ê Bí-kok ê hū-bīn ê ìn-siōng, tú-hó tō huán-ìng Russia ê hiān-si̍t.
Peh-pah khàng jī phinn, guā-kau tsìng-tshik kah bàn-bah tah-tsuá.
Guā-kau tsìng-tshik kah bàn-bah tah-tsuá.
Bí-kok tsóng-thóng Barack Obama tsú-tō Iran hi̍k-tsú būn-tê ê tâm-phuànn, sì gue̍h-tshe tshiâu hó guân-tsik iàu-tiám,
ū ki-huē tī la̍k gue̍h-té í-tsîng ta̍t-sîng hia̍p-gī.
Līng-guā, i koh kah Cuba tsóng-thóng Raúl Castro kìnn-bīn huē-tâm, thui-tōng nn̄g kok guā-kau tsìng-siông-huà.
Tsàn-sîng-tsiá o-ló i kiânn bū-si̍t lōo-suànn, m̄-koh kiōng-hô-tóng tī kok-huē kā té-tsè,
kóng i niū-pōo siunn tsē.
Tsàn-sîng-tsiá o-ló i kiânn bū-si̍t lōo-suànn, m̄-koh kiōng-hô-tóng tī kok-huē kā té-tsè,
kóng i niū siunn-kuè tsē pōo.
Ū ì-guān a̍h-sī ū khó-lîng tī lī khòng it lio̍k nî tsham-suán tsóng-thóng ê kiōng-hô-tóng jîn-sū,
lóng tsú-tiunn kiông-ngē guā-kau tsìng-tshik.
Ing-kok “Kim-iông sî-pò” hù tsóng-pian-tsi̍p Philip Stephens pài-gōo ê tsi̍t phinn bûn-tsiong,
kā tsia-ê tsú-tiunn kiò-tsò “bàn-bah tah-tsuá” ê sè-kài-kuan.
Bí-kok-lâng sî-kiânn tī tshia ê bàn-bah tíng-thâu tah tsi̍t-kuá piau-gí,
piáu-ta̍t ka-tī ê tsú-tiunn, tshù-bī a̍h-sī kóng tsi̍t-kuá tshiò-khue.
Stephens tō sī khau-sé Kiōng-hô-tóng, kóng in huah beh án-tsuánn tshú-lí Tiong-tang, Tiong-kok kah Russia,
tsí-sī ka-tī huah sóng--ê.
Tiōng-tiám sī: Bí-kok í-king bô tshiūnn í-tsîng hiah kiông-tāi ā. Jî-tshiánn, líng-tsiàn kiat-sok liáu-āu ê sè-kài,
bē-tàng kán-tan khuànn-tsò tsìng siâ siang-hong tsi tsing.
Pí-lūn kóng, Islam kok sī tsi̍t ê tuā ui-hia̍p, m̄-koh Iran koh sī Islam kok ê sí-tuì-thâu.
Tsok-tsiá jīn-uî, Obama ū jīn-tshing tsit ê ho̍k-tsa̍p ê sè-kài sin hîng-sè,
i kah Iran huat-tián kuan-hē sī tsin ū ióng-khì ê tsi̍t pōo.
I kah Iran huat-tián kuan-hē sī tsin hó-tánn ê pōo-sòo.
Stephens mā m̄ sī uân-tsuân leh thè Obama piān-hōo. I jīn-uî, tuì Obama ê phue-phîng lāi-té,
ū tō-lí ê pōo-hūn,
sī kóng i uī-tio̍h kiat-sok tsîng tsóng-thóng George W. Bush lâu--lo̍h-lâi ê nn̄g tiûnn tsiàn-tsing, Iraq kah Afghanistan,
suah tī kî-thann sóo-tsāi siunn kuè sè-lī.
Tse hōo tsuân sè-kài ê bîng-pang kah ti̍k-lîn khuànn tsāi gán-lāi, ū put-lī ê íng-hióng.
Kí lē lâi kóng, Syria tsìng-hú it-ti̍t iōng huà-ha̍k bú-khì kong-kik láu-peh-sènn, tsá tō hānn-kuè Obama ê âng-suànn,
m̄-koh Bí-kok lóng bô si̍t-tsè hîng-tōng.
Tiong-kok tī Tang-hái kah Lâm-hái ti̍t-ti̍t tshut-tsiau, tō sī kóo-sǹg Bí-kok siūnn-beh pī-bián tshiong-tu̍t.
Tī kiat-lūn, tsok-tsiá kóng, Obama ê iu-tiám sī i tsù-tiōng sú-iōng king-tsè kah guā-kau ê li̍k-liōng,
thàu-kuè tsióng-tsióng ê to kok liân-bîng, lâi huat-hui Bí-kok ê íng-hióng-li̍k.
Khuat-tiám sī i ū-tang-sî-á koh siunn kuè hān-tsè sú-iōng Bí-kok ê li̍k-liōng. Hiān-tsú-sî Bí-kok su-iàu--ê,
sī tī khì-tôo-sim kah hiān-si̍t tsú-gī tiong-kan tshuē-tio̍h pîng-hîng,
huat-tián tshut tsi̍t thò guân-tsik tshing-tshó koh ē-tàng tsip-hîng ê tuā tsiàn-lio̍k.
Peh-pah khòng sann phinn, Hillary Clinton beh tsiong-kiat tāi-liōng kam-kìm.
Tī Bí-kok Baltimore tsíng-tso̍k po̍k-tōng tng iām ê sî, tsing-tshú Bîn-tsú-tóng thê-miâ tsham-suán tsóng-thóng ê Hillary Clinton suan-sè beh “tsiong-kiat tāi-liōng kam-kìm ê sî-tāi”.
Tāi-liōng kam-kìm, sī tsi̍t ê tsin ti̍k-sû ê Bí-kok hiān-siōng.
Ū guā khióng-pòo? Tō tshin-tshiūnn Clinton sì-gue̍h jī káu tī New York ê Columbia tāi-ha̍k tsit tiûnn ián-suat kóng--ê,
tsuân Bí-kok ū tshiau-kuè nn̄g-pah bān lâng tī-leh kuainn.
Sann hun tsi it ê oo-lâng lâm-sìng, tsi̍t-sì-lâng siōng-bô ē ji̍p-khì tsi̍t pái lông-á-lāi.
Bí-kok ê jîn-kháu tsiàm tsuân sè-kài bô kàu gōo pha,
m̄-koh i ê kann-ga̍k jîn-kháu tsiàm tsuân sè-kài kann-ga̍k jîn-kháu ê jī-tsa̍p-gōo pha.
Tse tō tsō-sîng, m̄-nā sī kann-ga̍k siunn kheh, huì-iōng siunn kuân, kuán-lí khùn-lân niā-niā. Tsiah tsē lâng khì kuainn,
tuì in tshù-lāi ê tshiong-kik sī siánn-khuán? In tiong-tuān ê jîn-sing beh án-tsuánn?
Clinton kóng, siû-huān lāi-té tsin tuā-pōo-hūn tsí-sī huān khin-tsuē--ê,
“kā in kuainn--khí-lâi, bô siánn ē kàng-kē huān-tsuē, tian-tò tsin ē thiah-suànn in ê ka-tîng hām siā-khu”.
Koh ka-siōng in-uī kui-ê thé-hē ê phian-kiàn, oo-lâng tsē-kann ê ki-huē pí pe̍h-lâng koh-khah tsē, hîng-kî koh-khah tn̂g.
Tsia-ê būn-tê m̄ sī sin-bûn, tsuan-ka ha̍k-tsiá tī tsa̍p kuí nî tsîng tō bat kíng-kò--kuè--ah,
tsí-sī Bí-kok khuà tóng-phài ê tsìng-tī iû-guân án-ne kiânn.
Kóng--lâi, tsō-sîng tāi-liōng kam-kìm ê kuan-kiān, sī it kiú kiú sù nî ê hîng-sū huat,
tse sī Hillary Clinton in ang Bill Clinton tsò tsóng-thóng ê sî tshiam-sú--ê;
Tsú-tō gí-tīng--ê, sī hit-tsūn ê tsham-gī-guân, hiān-jīm ê hù-tsóng-thóng Joe Biden.
Hillary Clinton tī tsit ê sî-tsūn tsò tsit ê suan-sè,
Slate sin-bûn bāng-tsām ê phîng-lūn-ka Jamelle Bouie jīn-uî tsin ū sî-tāi ì-gī,
iû-kî Clinton kā tsiong-kiat tāi-liōng kam-kìm liân-kiat khì koh-khah khuah--ê siā-huē bô pîng-tíng ê būn-tê,
kíng-tshat kái-kik, pau-kuat tsú-tiunn kíng-tshat tshut-khîn ê sî, sin-khu tio̍h an liap-iánn-ki,
kì-lo̍k in kah tsip-huat tuì-siōng ê hōo-tōng, tse sī jîn-kuân thuân-thé it-ti̍t iau-kiû--ê.
Nā-sī í tsìng-tī lī-hāi ê kuan-tiám, Bouie hun-sik,
tse piáu-sī Clinton tsit-má kìng-ka su-iàu oo-lâng suán-phiò, su-iàu Barack Obama tsóng-thóng ê tsi-tshî-tsiá.
M̄-koh tsin-tsiànn tiōng-iàu--ê, tsiàu Bouie kóng,
sī ī-liāu ē hōo Bîn-tsú-tóng thê-miâ ê Hillary Clinton í-king kā kíng-tshat kái-kik siá-ji̍p tsìng-tī,
sī ī-liāu ē hōo Bîn-tsú-tóng thê-miâ ê Hillary Clinton í-king kā kíng-tshat kái-kik siá-ji̍p tsìng-tī gī-tîng,
Tse sī tsi̍t ê ū-la̍t ê sìn-hō, ē huat-tōng i ê tsìng-tī bîng-iú lâi kin-tuè i ê líng-tō.
I nā-sī tòng-suán, mā ē pī iau-kiû si̍t-hiān sîng-lo̍k. Tuì kíng-tshat kái-kik lâi kóng, tse í-king sī tsi̍t ê sìng-lī.
Peh-pah khòng sì phinn, Tsíng-tso̍k tôo-sat ê kàu-hùn.
Kīn-tāi li̍k-sú huat-sing kuè tsi̍t tiûnn koh tsi̍t tiûnn ê tsíng-tso̍k tôo-sat, tse hōo lán ū tsi̍t ê koh tsi̍t ê ê kì-liām-li̍t,
tíng kò gue̍h sì--gue̍h tú-hó ti̍k-pia̍t tsē. Kāng sî-tsūn, tī sè-kài kuí-nā uī, tôo-sat iáu-sī tng-teh tsìn-hîng.
Jîn-luī kám tsin-tsiànn ū o̍h-tio̍h kàu-hùn?
Jîn-luī kám tsin-tsiànn ū o̍h-tio̍h kà-sī? Sī-án-tsuánn ē hōo tsit khuán tāi-tsì koh kè-sio̍k huat-sing--leh?
Tse sī Bí-kok tsu-tshim kì-tsiá Christian Caryl sóo siá,
tíng lé-pài khan tī “Guā-kau tsìng-tshik” tsa̍p-tsì bāng-tsām ê tsi̍t phinn bûn-tsiunn lāi-té mn̄g ê būn-tê.
Syria sì nî ê tsiàn-tsing í-king sí tshiau-kuè jī-tsa̍p bān lâng,
ū tsiânn tshing-bān lâng leh tô-lān. Tsi̍t pîng ū tsóng-thóng Bashar al-Assad, tsi̍t pîng ū kuè-kik-phài ê Islam kok,
lóng leh tôo-sat tsong-kàu-siōng ê ī-kí.
Congo bîn-tsú kiōng-hô-kok, Tiong-hui kiōng-hô-kok, Lâm Sudan mā tsiah king-li̍k kuè tuā kui-bôo ê pō-hîng,
bo̍k-tsîng tshiong-tu̍t ê kin-pún guân-in iā iáu-buē kái-kuat.
Sudan tsìng-hú iā kè-sio̍k tī Darfur tíng sóo-tsāi tsân-hāi tsió-sòo tso̍k-kûn.
Myanmar tsìng-hú pik-hāi sìn Islam kàu ê Rohingya lâng,
ū se-hong kuan-tshat-tsiá sīm-tsì jīn-uî í-king tshut-hiān tso̍k-kûn tôo-sat ê tsá-kî iánn-tsiah.
Caryl ín-iōng ha̍k-tsiá Paul Stares ê kóng-huat, hiān-tsāi, muî-thé ê tsuân-kiû-huà,
ka-siōng hîng-tōng tsu-sìn kho-ki ê phóo-phiàn, tuā-kui-bôo ê pō-hîng lú lâi lú pháinn am-khàm, tsin kín tō thuân-phiàn sè-kài.
Àn-sǹg beh sú-iōng pō-li̍k ê thóng-tī-tsiá, mā in-uī án-ne tō khah m̄-kánn oo-pe̍h-lâi.
Līng-guā, tsū it kiú kiú sù nî ê Rwanda tso̍k-kûn tôo-sat liáu-āu, kok-tsè-siōng í-king kiàn-li̍p tsi̍t-kuá ki-tsè,
lâi kài-ji̍p tsóo-tsí a̍h-sī tsè-tshâi pō-hîng,
pí-lū kóng kok-tsè hîng-sū huat-īnn.
Bí-kok iā tī jī khòng it jī nî kiàn-li̍p khuà pōo-huē ê uí-uân-huē,
kā hông-tsí pō-hîng tòng-tsò tiōng-iàu ê guā-kau tsìng-tshik bo̍k-piau.
Stares tsí-sī kí-tshut siong-tuì ê tsìn-pōo,
i sîng-jīn iáu-koh ū tsin tn̂g ê lōo ài kiânn.
Tān-sī Caryl koh-khah bô lo̍k-kuan.
Kok-tsè hîng-sū huat-īnn tī nn̄g-tshing khòng káu nî khí-sòo Sudan tsóng-thóng Omar al-Bashir,
m̄-koh i mā sī pha-pha-tsáu.
Kū-nî-té, kiám-tshat-kuann suah suan-pòo tsiām-thîng tiâu-tsa, phue-phîng Liân-ha̍p-kok An-lí-huē bô tsok-uî,
bô-huat-tōo lia̍h Bashir kui-àn.
Tsóng-kóng, Caryl līn-uî, sui-liân lán tsit-má tuì tso̍k-kûn ê tôo-sat ê liáu-kái ū khah tshim a, m̄-koh hiān-si̍t sī:
ū lîng-li̍k khì kài-ji̍p tsóo-tsí ê kok-ka, nā-sī jīn-uî án-ne tsò ē khì hāi-tio̍h ka-tī ê lī-ik, tō bô siūnn-beh tshap--ah.
Kiông-khuân hōo-siong ti̍k-tuì, bô-huat-tōo it-tì hîng-tōng, tī sì-tsa̍p nî tsîng ê Cambodia án-ne,
tī tsit-má ê Syria mā sī kāng-khuán. Tsit ê tuā būn-tê bô kái-kuat, kóng beh hōo pi-kio̍k “íng-uán put-tsài”,
tse tsí-sī kháu-hō.
Kiông-khuân hōo-siong ti̍k-tuì, bô-huat-tōo it-tì hîng-tōng, tī sì-tsa̍p nî tsîng ê Cambodia án-ne,
tī tsit-má ê Syria mā sī kāng-khuán. Tsit ê tuā būn-tê bô kái-kuat, kóng beh hōo pi-kio̍k “íng-uán put-tsài”,
tō tsí-sī kháu-hō niâ.
Peh-pah khòng gōo phinn, kiann Bí-kok Iran kiânn uá, Saudi khò ka-tī.
Kiann Bí-kok Iran kiânn uá, Saudi khò ka-tī. Bí-kok tsuè-kīn kah Iran kái-siān kuan-hē, í-king ín-khí tsi̍t-kuá thuân-thóng Arabian bîng-pang ê huán-kám.
Tíng lé-pài sì, Bí-kok tsóng-thóng Barack Obama tsham la̍k ê Arabian bîng-kok ê líng-siù,
tī tsóng-thóng pia̍t-tsong ê Camp David tsìn-hîng huē-tâm.
Obama tuì Saudi tsāi-lāi ê tsit la̍k ê Pho-su-uan kok-ka sîng-lo̍k, ē tsi-tshî in huat-tián kok-hông, lâi hông-pī Iran ê ui-hia̍p.
M̄-koh i pīng bô piáu-sī beh tshiam-tīng tsìng-sik ê hông-gū tiâu-iok.
Islam kàu Sunni phài ê Saudi kah Shia phài ê Iran, sī ti̍k-tuì ê khu-hi̍k kiông-khuân.
In tī Tiong-tang ê kuí-nā tiâu tsiàn-suànn tíng-kuân tsi-tshî bô-kāng ê tsìng-khuân a̍h-sī thuân-thé sio-tsiàn, pau-kuat tī Syria, Iraq, Lebanon, Yemen tíng sóo-tsāi,
Kok-tsè tuì Iran ê tsio̍h-iû kah kim-iông tsè-tshâi iā ū hi-bāng lâi kái-tû. Tsia-ê huat-tián, sú Saudi tsin huân-ló.
Tī Camp David huē-tâm tsìn-tsîng kuí kang, Saudi tsiah suan-pòo kok-ông bô beh tshin-sin tshut-si̍k,
guā-kài kái-tho̍k tse sī piáu-ta̍t Saudi tuì Bí-kok hām Iran kiânn uá tsin bē sóng.
Huē-tâm ê kiat-kó mā bô hōo lâng ì-guā. Bí-kok “Sî-tāi” tsa̍p-tsì tī hit kang tāi-sing huat-piáu ê tsi̍t phinn bûn-tsiong kóng, Bí-kok ê pó-tsìng,
tuì tsia-ê bîng-pang lâi kóng, í-king tsin oh sìn-iōng ā. Tsi̍t uī siū-hóng ê Saudi ha̍k-tsiá kóng,
Iran tsi-tshî ê kun-sū hîng-tōng phò-hāi an-tīng, Bí-kok lóng kik-tiām-tiām, Án-ne ē kóo-lē Iran lú lâi lú kánn;
nā-sī hi̍k-tsú hia̍p-gī ta̍t-sîng, Iran “ē lú lâi lú tsē tsînn, ē lú ū huat-tōo khì pang-tsōo Bí-kok tsiânn-tsò tsit ê khu-hi̍k ê tāi-lí-tsiá”.
Bí-kok kah Iran mā ū kiōng-tông lī-ik, pí-lū Iran tsi-tshî ê Shia bîn-ping,
leh hām Sunni Kuè-kik-phài ê Islam kok kau-tsiàn.
Bí-kok kah Iran mā ū kiōng-tông lī-ik, pí-lū Iran tsi-tshî ê Shia bîn-ping,
leh hām Sunni Kuè-kik-phài ê Islam kok kau-tsiàn.
Tsit phinn bûn-tsiong kóng, Saudi khó-lîng ē siūnn-beh tsuán-hiòng, lī-khui Bí-kok tsú-tō ê khu-hi̍k liân-bîng, ka-tī hîng-tōng.
“Sui-jiân ko-tōo i-nāi Bí-kok ê tsong-pī, Saudi kun-tuī lú lâi lú ū lîng-li̍k tsū-li̍k tsok-tsiàn, iā lú lâi lú ū ì-guān án-ne tsò.”
Saudi tshit-tsa̍p-káu huè ê sin kok-ông Salman kin-nî tsiann--gue̍h tsiah ting-ki tsē-uī,
i tī sì gue̍h-té tiâu-tsíng bī-lâi ông-uī ê kè-sîng ê sūn-uī, tsún-pī beh hōo āu tsi̍t tāi thê-tsá tsiap-pan.
Tshut-ping Yemen kah tiâu-tsíng khuân-uī,
lóng hōo se-hong muî-thé khuànn-tsò sī sin tsìng-khuân tuì-guā tsìng-tshik khah to̍k-li̍p, tsik-ki̍k ê piáu-hiān.
Sū-si it: guá siá--ê, m̄ sī guá ê si.
Jī, guá siá--ê, m̄ sī si.
Si-jîn siá tsi̍t siú Ah-ūn, kik-lu̍t tsíng-tsê ê tsok-phín Kóng ī m̄ sī si, sī siáu-suat Siáu-suat-ka siá tsi̍t phinn
Bô ah-ūn, bô kik-lu̍t koh bô hun hâng siá ê tsok-phín Kóng ī m̄ sī siáu-suat, sī si
Sī si, m̄ sī si, tsū tsa̍p-káu sè-kì tō hue-sà-sà “ㄌㄧㄢˊ ㄌㄧㄢˊ ㄎㄢˋ”
"liân-liân khuànn" sī si "siā-huē-pán" sī si
Liân puànn jī lóng bô, tsí ū tsi̍t tiunn tôo ê " tái-tôo piánn " Mà lóng sǹg sī si
Jī-tsa̍p sè-kí í-āu, Sī si m̄ sī si
Kì-liân sóo-ū ê it-tshè tsóng ū tsi̍t ji̍t ē lī lán jî khì Tong-tsò si mā hó Tong-tsò ôo-giân-luān-gí mā bô-tsha
Kah-ì--ê, suî-ì the̍h-khì iōng Khuànn bē tsiūnn-ba̍k--ê, Tshìng-tshái tàn-hiat-ka̍k
Tiōng-iàu--ê m̄ sī bûn-jī Sī jîn-sing Sī sim
Jī khòng it sam nî it--gue̍h tī Tâi-tiong
It, Hûn (tsi-it) Liâm-mi sī tshia, liâm-mi sī tshù Liâm-mi sī mî-á-thn̂g, liâm-mi sī siânn-pó
Hûn, bô kòo-tīng ê bīn-māu. In-uī tsai-iánn guā-hîng tsāi-lâng khuànn, Bô tsua̍t-tuì ê suí phē,
In-uī tsai-iánn tī sènn-miā lāi-té Piàn-huà tsiah-sī bē piàn ê tsin-lí.
I Bē in-uī phīnn-thâu tú puh--tshut-lâi ê thiāu-á huân-ló Bē in-uī hia̍h-thâu sin khik ê liâu-bûn ai-pē-kiò-bú
Mā bē in-uī ke--tshut-lâi ê gōo kong-kin thé-tāng M̄ kánn tshut-mn̂g.
Sì, hái-íng Tsi̍t bué tsi̍t bué gîn-sik ê hî-á Sio-tsinn beh peh khí-lâi huānn-tíng
Bô-lūn tsenn kah guā thâu-tsîng Bô-lūn ik kah guā kuân guā bíng Tsuè-āu tsóng--sī mā tio̍h
Huà-tsò bû-hîng Tshoo-tshù khan-ting tī “Tâi-uan Hiān-tāi-si” tē-sann-tsa̍p-jī kî
Káu, Bōng iu sim-lîm Tsi-jī bê-bū sim-lîm
Tà-bông sī tshiū-nâ siōng suí ê sî-tsūn Bông tsiong it-tshè khoo-tsò tsi̍t hué Bô guá bô lí
Bô tshiū bô hue Bô lâng bô mi̍h.
Tsa̍p, Ipad kah pue-á Tsi-it Ipad I sī tiān-sī, mā sī ga̍k-khì
Ē-hiáu pò-lōo, koh ē kóng thinn-khì Ē-tàng pang-tsōo lán tsò khang-khuè The̍h-lâi tshit-thô mā tsin sù-sī
In-uī bô tsiong i tòng-tsò tiān-náu Sóo-í i tsiah ē-tàng Siánn-mih lóng sī.
Tsa̍p-it, Pue-á
Pue-á Tsóng ū tsi̍t kang ē phuà Sóo-í Tī iáu-bē phuà--khì ê sî Tshiánn hó-hó-á tin-sioh kah i tsò-hué ê sî-kan
Ū tsi̍t kang pue-á nā phuà
Mà tshiánn lí m̄-bián siong-sim In-uī Kàu hit-sî Lán, mā ē phuà.
Tshoo-tshù khan tī jī khòng it jī “Si Kiânn” Tâi-uan bú-gí si-jîn tuā-huē-tsi̍p
Tsa̍p-jī, pue-á siak-phuà, kám ū iàu-kín?
"pue-á khǹg khah ji̍p-khì--leh, liâm-mi ē lak--lo̍h!" "m̄-thang peh kuân peh kē, liâm-mi siak--lo̍h-lâi!"
Tsū sè-hàn, tuā-lâng tō án-ne kà-sī--lán.
Tsū sè-hàn, tuā-lâng tō án-ne kà-sī--lán.
"tio̍h tshuē ún-tīng ê thâu-lōo, bī-lâi tsiah ē ū pó-tsiong!"
"m̄-thang--lah, án-ne siunn mōo-hiám!"
Tuā-hàn liáu-āu, ta̍k-ke iû-guân hōo-siong thê-tshínn.
Ta̍k-ke lóng beh tshuē Siōng ún-tīng ê thâu-lōo Ta̍k-ke lóng beh tsò Siōng bô mōo-hiám, siōng bô guî-hiám ê tāi-tsì
An-tsuân ê lōo Hōo lán ê lîn-sing Sit-khì kái-piàn ê khó-lîng, Sit-khì sîng-tióng ê ki-huē, Hōo lán tsit-má tō ē-tàng ī-ti
Jī-tsa̍p nî āu ê sing-ua̍h.
In-uī kiann tuì “bī-lâi” tsō-sîng siong-hāi Lán suah m̄-kánn hó-hó-á ua̍h tī “hiān-tsāi” Pe̍h-pe̍h hōo jîn-sing khang-kuè.
Bē-kì-tsit "bô khuài-lo̍k ê hiān-tsāi Tō bô hīng-hok ê bī-lâi" Tsit ê put-piàn ê tō-lí. Kiann-kiann bē tio̍h tíng,
Kiann sit-pāi, tō sit-khì sîng-kong ê ki-huē. Pue-á siak-phuà Kî-si̍t mā bô tsin-tsiànn hiah-nī-á iàu-kín.
Jîn-sing lāi-té Siōng an-tsuân ê lōo Mā it-tīng ē sī Siōng bô-liâu ê lōo.
Jī khòng it jī nî la̍k--gue̍h tī Tâi-tiong
Tsa̍p-sann, Gī-tāi iû-lo̍k sè-kài Tsi-it iû-lo̍k-hn̂g
Iû-lo̍k-hn̂g lāi-té ū kok-tsióng bô-kāng ê khì-tsâi : Ū ê tshiong tsin kín, ū ê ûn-liâu-á kiânn,
Ū ê tuā-khí-tuā-lo̍h, ū ê tsin pîng-hô; Ū ê tsi̍t-tak-á kú tō kiat-sok, Ū ê tsē tsin kú koh tsē bē suah.
Ua̍h-tōng huān-uî tuā--ê, ē-tàng khuànn tsin kuân, tsin hn̄g,
Tsia lâi hia khì se̍h înn-khoo-á.
Bô-kâng ê iû-lo̍k khì-tsâi sik-ha̍p bô kāng-khuán ê lâng tsē : Hó-tánn ê lâng tsē khah tshì-ki̍k--ê, Bô kah-ì khí-khí-lo̍h-lo̍h--ê
Tō tsē khah ún-tsāi--ê.
Tsóng--sī : M̄-kuán tsē-tio̍h tó tsi̍t tâi Thìng-hāu sî-kan tsi̍t kàu Mā sī tio̍h say goodbye, Uānn pa̍t-lâng tsē.
Tsi-gōo se̍h-lin-long-bé
Tsi̍t ji̍t tsi̍t ji̍t Tsi̍t nî tsi̍t nî
Liòng kuân, tshǹg kē Liòng kuân, tshǹg kē Phah-piànn ê i, tshut-la̍t hiòng-tsiân. Kú-nî í-āu
I hiông-hiông huat-hiān
Ka-tī Iû-guân thîng tī guân-tē Tsi̍t-tiám-á to bô kái-piàn.
Jī khòng it jī nî tshit--gue̍h tī Tâi-tiong
Tsa̍p-tshit, lí iōng siánn-mih iúnn-tshī ka-tī ê sìnn-miā? Lí iōng siánn-mih iúnn-tshī ka-tī ê sìnn-miā?
Lí kā sing-ua̍h ê tiōng-sim khǹg tī tó-uī? Bô tāi-tsì thang tsò ê sî, Lí kám ē khang-hi? Tsi̍t ê lâng ê sî,
Sī m̄ sī kám-kak koo-tuann? Sái hó tshia, tuà pia̍t-tsong Lí ê sènn-miā kám ū tit-tio̍h sîng-tsiū?
Ū khuân koh ū sè Lí ê jîn-sing kám tō sǹg sī sîng-kong? Liân-huâ siau-sē
Lí kám ū kám-kak jîn-sing khang kuè?
Ji̍t lo̍h se san ê sî, Lí kám ē-tàng bô uî bô hām, an-sim ji̍p bāng?
Kuè tsi̍t-tsām-á koh tú-tio̍h tsia-ê būn-tê Lí kám ē-tàng khíng-tīng ka-tī Iû-guân iah-sī ū buán-ì ê tap-àn?
Jī khòng it jī nî peh--gue̍h tī Tâi-tiong
Jī-tsa̍p, khuài-lo̍k ê tāi-tsì Guá mn̄g siáu-liân-lâng Siánn-mih sī jîn-sing siōng khuài-lo̍k ê tāi-tsì Tsi̍t ê tshiò-tshiò-á kóng :
Tshut-kok tshit-thô sī khuài-lo̍k ê tāi-tsì Līng-guā tsi̍t ê sió-khuá phái-sè, bīn-á âng-kì-kì :
Lâm-lú tsò-ài sī hīng-hok ê tāi-tsì Koh ū tsi̍t ê suah bô-ì-bô-ì :
Îng-îng siánn lóng bián tsò, tō sī sè-kan siōng-kài hó ê tāi-tsì.
M̄-koh, Tō-iû tshuā-thuân tshut-kok tshit-thô Khuànn--khí-lâi mā bô tsin khuài-lo̍k
N̂g-sik-phìnn ê ián-guân Tsò--khí-lâi mā bô kài khuài-lo̍k Lōo-pinn ê ke-iú kui-ji̍t îng-sian-sian
Kám-kak--khí-lâi ná ē ū tām-po̍h-á iu-tshiû? Guân-lâi, khuài-lo̍k ê guân-in m̄ sī tsò siánn-mih tāi-tsì
Sī iōng siánn-khuán sim-tsîng khì tsò--ī.
Jī-tsa̍p-it, tsò bô khang-khuè "tsuè-kīn ū-îng--bô?" "kāng-khuán tsin bô-îng--neh!" Ta̍k-ke ta̍k-ji̍t phah-piànn
Siūnn-beh hōo sè-kài koh-khah uân-bí Siūnn-beh hōo ka-tîng koh-khah hīng-hok Siūnn-beh hōo sènn-miā koh-khah tshiong-si̍t Sóo-í
Pîng-siông-sî khang-khuè tsò kah puànn-mê Tsia̍h-pn̄g kuàn-sì ná phuè tiān-náu
Peh-suann ê sî mā tio̍h suî-sî kiám-tsa tì-huī tshiú-ki Bē-tàng lòo-sú jīm-hô tsi̍t tiâu sìn-sit
Sóo-í Siōng kiann lâng kóng lán "bô khang-khuè hó tsò" Ia̍h-sī "tsò bô khang-khuè"
M̄-koh, king-kuè kú-tn̂g koh thiám-thâu ê phah-piànn liáu-āu Sè-kài kám ū piàn khah uân-bí? Ka-tîng kám ū piàn khah hīng-hok?
Sènn-miā kám ū piàn khah tshiong-si̍t?
Thîng--lo̍h-lâi ê sî, sim-lāi kám ū buán-tsiok ê kám-kak? Sing-khu nā kiânn-liáu siunn kín
Lîng-hûn tō tuè bē tio̍h ī ê kha-pōo
Jio̍k-thé jú kut-la̍t ê lâng Sim tō ē jú pîn-tuānn Tī jîn-sing ê lōo-tôo tiong
Siōng hó sī put-sî tsiong kha-pōo thîng--lo̍h-lâi Tsiong sim tsīng--lo̍h-lâi Hōo ka-tī bô khang-khuè hó tsò
Hó-hó-á hiáng-siū tsò "bô khang-khuè " ê kam-tinn.
Jī sann, kán-tan ê tì-huī──náu-kin kip tsuán-uan Tsi-it
Tsiong tshiūnn khǹg ji̍p-khì ping-siunn Su-iàu kuí pōo? ──ping-siunn-mn̂g phah--khui, tshiūnn khǹg--ji̍p-khì, mn̂g kā kuainn--khí-lâi.
Sè-kan ê tsin-lí guân-pún tō sī tsiah kán-tan, tsiah phok-sòo Sī lán ê thâu-khak siunn-kuè ho̍k-tsa̍p
Tsiah ē khuànn bē tshut jîn-sing Kán-tan ê tō-lí.
Tsi-gōo Tsi̍t ê tsa-bóo-gín-á beh án-tsuánn hiòng tsa-poo-lâng tsìng-bîng Ka-tī sī tsin-tsiànn ê tsa-bóo-lâng?
──the̍h sin-hūn-tsìng hōo tuì-hong khuànn.
Tī hiān-tāi-lâng ê ba̍k-tsiu lāi-té Sū-si̍t nā bô siá tiàm bûn-kiānn tíng-thâu Tō m̄ sī sū-si̍t.
Tsi-la̍k Bô ài tha̍k-tsheh ê gín-á siánn-mih khò lóng m̄ khì siōng Tsí-ū tó tsi̍t tsiat khò bô-huat-tōo khuat-si̍k?
──hā-khò
Lâng tō sǹg sī ē-tàng tô-pī jîn-sing sóo-ū ê tāi-tsì Tsóng--mā--sī tio̍h bīn-tuì sí-bông ê kàng-lîm.
Jī-tsa̍p-káu, tsú-lâng kah lôo-lē
Tng tang sin-thé hua̍t-tshut sìn-sit Kóng i í-king khì gō--tio̍h, Lí tiānn kā i kóng Mài tshá, guá leh bô-îng.
Iōng tsit-khuán hong-sik, Lí tsìng-bîng lí sī tsú-lâng, Sin-thé sī lôo-lē.
Tng tang sin-thé hua̍t-tshut sìn-sit Kóng i í-king siunn pá, Lí suah kóng M̄-koh ke-nn̄g-ko tsin suí
Khuànn--khí-lâi tsin hó-tsia̍h-khuán; M̄-koh ke-pâi tsin phang Phīnn--khí-lâi bē pháinn-tsia̍h-khuán.
Kám ū lâng khuànn-kuè gû tsia̍h siunn pá Khì khuànn uī-tn̂g-kho--ê? Tsháu-poo-á ū tsiah-nī tsē bô kâng ê tsháu
Iûnn-á kám ē khì tsia̍h hit ê Sik-tì hó-khuànn, m̄-koh tuì sin-thé ū sún-hāi ê hue?
Uī-tio̍h beh tsìng-bîng lí sī sin-thé ê tsú-lâng, Lí kam-guān M̄ thiann sin-thé ê uē Tsò tsi̍t ê
Liân tsing-senn lóng put-lû ê lâng.
Ū tsi̍t ji̍t Sin-thé tòng bē tiâu, Tuā-siann huah-hiu Kóng i bô beh koh jím-siū Lí ê tshó-ta̍h, Lí ê siong-hāi.
Lí khai-sí mê-ji̍t huân-ló, Sì-kè tsáu-tsông, Siūnn tsīn pān-huat Tsáu-tshuē hit ê
Sin-thé “bô tiānn” ē siūnn beh ài ê mi̍h;
Tsò tsi̍t-kuá Sin-thé “bô tiānn” ē kah-ì ê tāi-tsì. Phôo-phôo-thánn-thánn, Tsiong í-tsîng gi̍k-thāi sin-thé ê gia̍h
Lóng-tsóng hîng-hîng--tńg-khì, Tsò sin-thé kuai-sūn ê Lôo-lē.
Jī khong it jī nî la̍k--gue̍h tī Tâi-tiong
Sann-tsa̍p-sann, tē-ga̍k kah thian-tông
Thann-jîn sī tē-ga̍k
Ta̍k-ke lóng līn-uî Ka-tī ê su-khó bôo-sik Tsiah-sī tsìng-khak
Ta̍k-ke lóng hi-bāng Tē-kiû tsiàu ka-tī siūnn beh ài ê hong-sik tńg-se̍h
Ta̍k-ke lóng leh iau-kiû Pa̍t-lâng "kái-tsìng" in ê tsok-uî. "guá sī uī lí hó" "guá sī kuan-sim--lí "
"àn-ne tsò tsiah sī tio̍h--ê "
"àn-ne tshú-lí, lí ê jîn-sing tsiah ē tsìn-pōo..." Ta̍k-ji̍t, ta̍k-ji̍t Lán lóng ua̍h tī "pa̍t-lâng" ê tē-ga̍k lāi-té
Ta̍k-ji̍t, ta̍k-ji̍t
Lán mā it-ti̍t hōo ka-tī Tsiânn-tsò tshin-lâng, pîng-iú ê tē-ga̍k
Muí tsi̍t ê lâng Lóng sī to̍k-li̍p--ê Muí tsi̍t ê lâng Lóng ū ka-tī ê sing-ua̍h king-giām kah tì-sik
Ài M̄ sī tsiong tuì-hong kuainn tī lông-á-lāi Ài Mā m̄ sī hōo tuì-hong piàn-tsò Ka-tī ê kiànn, Ka-tī ê hù-sio̍k
Ìn-tōo ê thiat-ha̍k-ka kóng : "Tē-ga̍k hōo lâng tshòng-tsoh--tshut-lâi, In-uī lán kî-thāi thian-tông"
Ná-sī bô iau-kiû "Ta̍k-ke lóng kāng-khuán" ê thian-tông, Tō bē ū " Lí ná ē án-ne... " ê tē-ga̍k
Tháu-pa̍k ka-tī Tháu-pa̍k pa̍t-lâng Tsū-iû, tsiah-sī tsin-tsiànn ê thian-tông.
"Tsiòng gia̍p sóo kám, hi̍k pò jû sī...Tōng king ik kiap, kiû tshut bû kî. Tshú kài hāi sî, kià sing thann kài.
Thann kài tshù huāi, tsuán kì thann hong...".──Tē-tsông phôo-sat Pún-guān-king
Sann-tsa̍p-sì, lûn-huê
Tē-tsông phôo-sat Pún-guān-king
"Lí ná ē sian kóng to kóng bē pìnn!" "Lí ná ē lóng beh án-ne!"
Mē--lâng--ê Bîng-tsai tuì-hong ê si̍p-kuàn tō sī án-ne Suah ta̍k piàn lóng tòng bē tiâu; Hông mē--ê
Bîng-tsai tuì-hong bô kah-ì tsit tsióng tsò-huat Suah mā bô siūnn-beh kái-piàn.
Ta̍k gue̍h ta̍k ji̍t Lán it-ti̍t, it-ti̍t uī-tio̍h kāng-khuán ê tāi-tsì Kap kāng-khuán ê lâng lâi uan-ke.
"Guá ná ē tsiah sue, ta̍k piàn lóng tú-tio̍h nuā thô-hue?" "Guá ná ē tsiah pháinn-ūn, ta̍k piàn sing-lí lóng sit-pāi?"
" Guá ná ē lóng..."
Iōng kāng-khuán ê hong-huat tsò kāng-khuán ê tāi-tsì Siūnn-beh tit-tio̍h bô kâng ê kiat-kó, Tse sī gōng-lâng tsiah ū ê kî-thāi.
Siūnn-beh ū hīng-hok khuài-lo̍k ê bī-lâi, Thuat-lî bô tsí tsīn ê “lûn-huê”
Tsí-ū uì kái-piàn bīn-tuì sing-ua̍h tiong tuā-sè hāng tāi-tsì ê bôo-sik Khai-sí!
Jī khòng it jī nî la̍k--gue̍h tī Tâi-tiong
Sann-tsa̍p-káu, ká-siat-kù Ká-siat-kù sī ho̍k-ha̍p-kù ê tsi̍t tsióng, Ī sī iû nn̄g ê kán-tan ê kù tsoo-sîng──
Kî-tiong tsi̍t kù biâu-su̍t ǹg-bāng huat-sing ê tāi-tsì
Līng-guā tsi̍t kù biâu-su̍t tāi-tsì nā-sī huat-sing, ē ū siánn khuán hó kiat-kó.
Tsit tsióng ho̍k-ha̍p-kù tsha-put-to lóng ē iōng kà-siat-sû lâi khai-sí, I ē-tàng tsí-hiòng kuè-khì
Mā ē-tàng tsí-hiòng bī-lâi.
Kà-siat-kù ē-tàng hōo lán pîng-tām, put-hīng ê hiān-si̍t sing-ua̍h piàn-tsò tshái-sik :
"Ká-sú hit tong-sî guá nā... Tsit-má tō hó-kuè--ah "
"nā-tsún tsá tsai...
Tō bē án-ne a"
"Ká-sú guá ū
Sîng-kong ê sū-gia̍p, hù-lū ê sing-ua̍h,
Nā-sī sing-ua̍h tiong ū siunn tsē ká-siat-kù Lán tō ē tsiong tsù-ì-li̍k lóng khǹg tī
Í-king kuè-khì, bô-huat-tōo koh kái-piàn ê kuè-khì, Ia̍h-sī iáu-bē huat-sing, mā m̄ tsai kám ē huat-sing ê bī-lâi.
Bē-kì-tsit lán tsin-tsiànn la̍k tī tshiú-thâu ê Tsí-ū hiān-tsāi.
Jī khòng it jī nî tshit--gue̍h tī Tâi-tiong
Sì-tsa̍p-sann, sîn-sìng ê bú-tshin Bú-tshin-tseh ê sî Bô hūn tsìng-hú kah bîn-kan
Bô-lūn tiān-sī ia̍h tiān-tâi Ta̍k-ke siann-siann-kù-kù kám-siā Uí-tāi ê bú-tshin Ta̍k-ke lóng su-iàu
Sîn-sìng ê bú-tshin, Pau-iông ê lú-sìng:
Gín-á lòng-sí lâng Lāu-bú beh khàu beh ji̍h,
Tī kiànn-thâu-tsîng hiòng ta̍k-ke kha̍p-thâu huē-sit-lé.
Tsa-poo-lâng--leh? Lāu-pē tsáu-khì bih, Gín-á tsiong io̍h-tsuí-pòo pa̍k tī bô siū-siong ê thâu-khak-tíng,
Tshàng tī pēnn-ìnn m̄ kánn tshut--lâi.
Gē-jîn hun-tshiú Lú-pîng-iú kah tsîng lú-pîng-iú lóng tshut-lâi pué-huē, Tsa-poo-lâng--leh?
Tiām-tiām tī pinn-á tsò bô-sū-jîn.
Sîn-sìng ê bú-tshin Ū ka-tîng, bô tsū-ngóo : "Guá tsua̍t-tuì siong-sìn ka-tī ê ang-sài Bē tuì-put-khí--guá ";
"Guá tsua̍t-tuì siong-sìn ka-tī ê gín-á Bē tsò-tshut siong-thian-hāi-lí ê tāi-tsì". Sîn-sìng ê bú-tshin Bē-tàng tsò kho-ha̍k-ka,
Bē-tàng tsò si-jîn, Bē-tàng tsò-kuann, Bē-tàng tui-kiû ka-tī ê lí-sióng : Tsia-ê lóng sī ang ê khang-khuè,
Tsia-ê lóng sī kiánn ê khang-khuè. Guân-lâi, siā-huē tsàn-iông ê Sîn-sìng bú-tshin, Lâng-lâng o-ló ê Pau-iông lú-sìng,
Kî-si̍t put-kò sī tsa-poo-lâng nńg-tsiánn
Sì-tsa̍p-sì phinn, “sin hó lâm-jîn” bô beh tàu sé-uánn Tsi-it má-mah ê kám-tōng
“má-mah, kin-á-ji̍t sī lí ê senn-ji̍t Guá lâi kā lí tàu sé-uánn!”
“A-bú, kin-á-ji̍t sī bú-tshin-tseh Tsú-pn̄g tō hōo guá lâi tàu-sann-kāng”
“kuai gín-á, lí ū-iánn tsin tah-sim,
má-mah bô pe̍h thiànn--lí”
“tah-sim--ê, uī-tio̍h khìng-tsiok lán kiat-hun gōo tsiu-nî, Kā gín-á sé-sing-khu tsit hāng tāi-tsì Kin-á-ji̍t tō kau hōo--guá--looh! ”
“Lân-tit lí koh tsiah ē-hiáu siūnn!” Má-mah tuì ka-tī ê ang-sài, gín-á tsiah-nī-á bat tāi-tsì
Kám-kak tsin an-uì, tsin buán-tsiok. In-uī i ê an-uì kah buán-tsiok
“Ka” sū, suah bān-bān-á lóng-tsóng piàn-tsò sī “Ma” sū
Sì-tsa̍p-gōo, gín-á kòo-sū ê kî-bua̍t khó-kǹg
Jîn-sing bo̍k-piau: ē-bīn sī gín-á kòo-sū lāi-té, lú-sìng kak-sik (bô it-tīng sī lú-tsú-kak) ê jîn-sing bo̍k-piau. Tshiánn siá-tshut ē-bīn tsia-ê biâu-su̍t sī uì tó tsi̍t ê kòo-sū tshut--lâi--ê?
(Ta̍k tiâu gōo hun ). Līng-guā, lāi-bīn ū tsi̍t ê suán-hāng sī gín-á kòo-sū lāi-té bô khó-lîng tshut-hiān--ê, tshiánn tsí-tshut sī tó tsi̍t ê (gōo hun)?
Kiat-hun tuì-siōng: ē-bīn sī gín-á kòo-sū lāi-té, lú-tsú-kak ê kiat-hun tuì-siōng. Tshiánn siá-tshut ē-bīn tsia-ê biâu-su̍t sī uì tó tsi̍t ê kòo-sū tshut--lâi--ê (ta̍k tiâu gōo hūn).
Līng-guā, lāi-bīn ū tsi̍t ê suán-hāng sī gín-á kòo-sū lāi-té bô khó-lîng tshut-hiān--ê, tshiánn tsí-tshut sī tó tsi̍t ê (gōo hūn)?
Liân khuànn-māi: ē-bīn sī gín-á kòo-sū lāi-té, lú-tsú-kak bô ing-kai tsò ê tāi-tsì kah hiō-kó, tshiánn tsiong tuì-ìng ê suán-hāng liân--khí-lâi (ta̍k tiâu gōo hun).
Sin-lūn-tê: tshiánn kái-sueh tsok-tsiá sóo kóng, "Lú-sìng m̄ sī tshut-sì tō tsiânn-tsò lú-sìng, sī hông kàu-io̍k tsò lú-sìng--ê" tsit kù uē ê ì-hâm (tsa̍p hūn).
Sì-tsa̍p-tshit, hong-tshue── hiàn-hōo tsò-hué uī Tâi-gí-bûn ūn-tōng phah-piànn ê tsiân-puè kah iú-tsì Tsi-it
tshue bē lak ê hong-tshue Hong lú thàu Hong-tshue pue lú kuân
Tsìnn-hong, sī hong-tshue tián-hiān jūn-sìng kah si̍t-li̍k ê sî
Tuì-bīn tshue--lâi ê hiông-hong, ok-hong, kông-hong Tshue kah i kha-pōo bē ún,
Tshue kah i phiân--kuè-lâi phiân--kuè-khì
I ê sin-iánn Tī hong tiong lú pue lú kuân Tī oo-àm ê khuân-kíng lāi-té
Tāi-hong tián-hiān ka-tī tshia-iānn ê sik-tì
Tē-sì-tsa̍p-peh phinn, Tâi-uân kàu-io̍k (tsi-it) Huat-kok ê tāi-ha̍k-sing m̄ bat Hugo? Bô khó-lîng!
Ing-kok ê tāi-ha̍k-sing bô tha̍k-kuè Shakespeare? Guá m̄ siong-sìn!
Lô-se-a ê tāi-ha̍k-sing tuì Dostoevsky bô siánn-mih ìn-siōng? Tsua̍t-tuì bē án-ne!
Tâi-uân ê tāi-ha̍k-sing bô tha̍k-kuè jīm-hô Tâi-uân bûn-ha̍k bîng-ka ê tsok-phín? Tse sī lí-sóo-tong-jiân...
Tī ha̍k-hāu kà Ing-gí "ing-kai ing-kai, kok-tsè-huà tsiah ū bī-lâi!" Tī ha̍k-hāu kà Huâ-gí
"ing-kai ing-kai, siā-huē thong-hîng ê gí-giân tio̍h kòo hōo tsāi!" Tī ha̍k-hāu kà bú-gí
"khòng-gī khòng-gī, lín ná ē lóng tsiah-nī-á ì-sik hîng-thài?"
Tâi-uân gín-á tī lú lâi lú kuân ê kàu-io̍k tang-tiong Bān-bān-á Bē-kì-tsit ka-tī sī siánn-lâng.
Tē-gōo-tsa̍p-sì phinn, piau-gí Tī Tâi-uân ê tuā-ke-sió-hāng kiânn-ta̍h, Put-sî ē khuànn-tio̍h kok-tsióng piau-gí :
"Lim-tsiú mài sái-tshia, sái-tshia mài lim-tsiú"
"M̄-thang oo-pe̍h tàn pùn-sò" " Tsuí tshim guî-hiám, kìm-tsí sńg-tsuí" "Sî-sî hông-hué, nî-nî pîng-an"
Piau-gí kah hiān-si̍t uân-tsuân tuì-huán: Tsin tsē lâng luān tàn pùn-sò ê sóo-tsāi Tsiah ē ū "Kìm-tsí luān-tàn" ê piau-gí
Ta̍k-ke lim kah tsuì-bâng-bâng liáu-āu, tsiàu-siông sái-tshia Tsiah ē ū "Lim-tsiú mài sái-tshia" ê piau-gí
Tī tshah lú tsē ki "Kìm-tsí sńg-tsuí" ê sóo-tsāi siû-tsuí Lú hián-sī ē tshut iû-íng ê ki-su̍t,
Tī "Tsa̍p pái tshia-hō káu pái kín" ê sóo-tsāi kà-tshia Tsiah piáu-hiān ē tshut tshia ê sìng-lîng;
Sè-hàn ê sî-tsūn, ha̍k-hāu pun--ê pit-kì pho̍k-á āu-bīn Lóng ē ìn "tsò tsi̍t ê tông-tông-tsìng-tsìng ê Tiong-kok-lâng"
M̄ tsai sī hit-tsūn ê lâng tsò tāi-tsì lóng bô tông-tsìng, Iah-sī kî-si̍t tāi-pōo-hūn ê Tâi-uân bîn-tsiòng
Hit-sî tō í-king bô kám-kak ka-tī sī Tiong-kok-lâng?
Jī khòng it jī nî peh--gue̍h tī Tâi-tiong
Tē-gōo-tsa̍p-gōo phinn, muá tshing sàng pah "Muá tshing sàng pah" "Tē-jī pue puànn-kè" "Bé gōo kiānn sàng tsi̍t kiānn"
"Ī-hù tsi̍t kî phah la̍k tsiat" Lán ê sè-kài Hōo tsē-tsē siânn--lâng--ê phah-tsiat Pau-uî
"Guá iōng nn̄g siânn ê kè-siàu Bé lí suán-ti̍k ê khuân-lī hó--bô? " "Guá iōng sann siânn ê huê-kuī Bé lí ê tsū-iû hó--bô?"
"Guá iōng sì siânn ê tsiat-sòo Kuat-tīng lí sing-khu-pinn ê lâng beh tsia̍h siánn-huè hó--bô?"
Nā hó, lín í-āu tio̍h-ài tuì guá it-sim-it-ì Bē-tàng koh khì tsiap-kīn pa̍t-lâng.
Guá ē iōng lí ī-sian tsi-hù ê tsînn Tsiânn-tsò jîn-tsit. Līng-ji̍t, lí nā siūnn-beh suán-ti̍k Pa̍t-pâi ê sann
Pa̍t-lâng ê ka-pi Pa̍t-king ê iû-íng-tî Guá ē tsiong tsia-ê tsînn bu̍t-siu, sǹg-sī Tsū-iû ê sio̍k-kim, Piàn-sim ê tāi-kè.
Jī khòng it jī nî tsa̍p-jī--gue̍h tī Tâi-tiong
Tē-gōo-tsa̍p-la̍k phinn, hi̍k-tiān gōo tuānn Tsi-jī ko-kuì ê Tâi-uân-lâng
Hi̍k-huì-liāu tō khǹg tī Lân-sū, ūn-khì Pak-hân, Huînn-ti̍t í-king hōo in póo-siông-kim,
Lán ū siok ê tiān thang iōng khah tiōng-iàu Tsiah-ê huan-á, lo̍k-ngóo kok-ka ê lâng, Sí tō tsún suah, Bián kuán in ê sí-ua̍h--lah!
Tsi-gōo hīng-hok ê Tâi-uân-lâng Tâi-tiān ū in ê tsuan-gia̍p, Tsìng-hú beh án-ne tsò it-tīng iā ū i ê tō-lí,
Lán m̄-thang uī huán-tuì lâi huán-tuì. Tsí-iàu kuai-kuai-á thiann tsìng-hú ê uē, Tsāi i bú, tsāi i pìnn,
Siánn-mih lóng bián siūnn, Siánn-mih lóng bián kiann Lán it-tīng ē-tàng tsò tsi̍t ê Hīng-hok ê Tâi-uân-lâng
Jī khòng it sam nî sann--gue̍h tī Tâi-tiong, khan tī “Tâi-bûn Thong-sìn Bóng-pò” tē-nn̄g-pah jī-tsa̍p-peh ki
Tē-la̍k-tsa̍p-it phinn, Facebook (jī): An-tīng ê sî-tāi "Tsin suí ê hong-kíng" La̍k-tsa̍p kuí ê lâng tshi̍h tsán
"Hó tsia̍h ê tshan-thiann" Tsi̍t-pah jī-tsa̍p kuí ê lâng tshi̍h tsán "Siáu-liân tsa-bóo gín-á tah siòng-phìnn kóng sim-tsiânn"
Sann-pah la̍k-tsa̍p kuí ê lâng tshi̍h tsán Huán-tuì hi̍k-lîng tiān-tshiúnn Tsa̍p-jī ê lâng tshi̍h tsán
Tē-la̍k-tsa̍p-sann phinn, tsu-sìn sî-tāi Íng-kuè tī kok-ka-kip ê si̍t-giām-sik tsiah ū ê tiān-náu,
Tsit-tsūn hōo lán the̍h-lâi lia̍h siū-khì ê tsiáu-á khì lāng bû-koo ê ti-á
Tshit-pah káu-tsa̍p-it phinn, iōng tso̍k-gí siá kong-bûn, Tshuà Ing-bûn, guân-tsū-bîn tsuán-hîng tsìng-gī hua̍h tuā pōo.
Sī-án-tsuánn beh kíng tsit phinn: kin-á-ji̍t sī guân-tsū-bîn-ji̍t , kì-liām guân-tsū-bîn tsiànn-miâ,
bô koh iōng ū kî-sī ì-sù ê tshing-hoo.
Kàu-tann, guân-tsū-bîn ē-tàng iōng ka-tī ê bú-gí siá kong-bûn, khak-si̍t sī tsuán-hîng tsìng-gī koh-tsài hua̍h tsi̍t tuā pōo.
To-guân bûn-huà beh siū lâng khíng-tīng, gí-giân tī kong líng-hi̍k ê thîng-hiān sī tsin tiōng-iàu ê khai-sí.
Tsit-má sī guân-tsū-bîn tso̍k-gí , ǹg-bāng bī-lâi Kheh-ka-gí, Tâi-gí lóng ū ki-huē.
Tsîng Pîn-tong kuān-tiúnn Phuann Bīng-an tshit-gue̍h tsa̍p-peh, ka-tī phue-kái tē-it hūn Rukai gí kong-bûn liáu,
tsa̍p-káu Tshuà Ing-bûn tsóng-thóng tī bīn-tsheh tíng-bīn hun-hióng tsi̍t hūn Amis (Pangcah; ‘A-bí’) tso̍k “tsuân tso̍k-gí ” ê kong-bûn,
pīng-tshiánn piáu-sī: “Tse sī tsit ê kok-ka ê tē-it pái,
mā tāi-piáu guân-tsū-bîn-tso̍k tsuán-hîng tsìng-gī hua̍h tshut tiōng-iàu ê thâu tsi̍t pōo.”
Pîn-tong-kuān tsìng-hú huat-pòo tē-it phinn iû kuān-tiúnn Phuann Bīng-an ka-tī phue-kái ê Rukai tso̍k kong-bûn,
Luē-iông sī thong-ti tsuân-hōo khue-ho̍k thuân-thóng miâ-sènn, beh tī liân-ha̍p siu-hi̍k-tsiat ua̍h-tāng tsiap-siū po-tsióng.
Phuann Bīng-an iā piáu-sī, tē-it hūn tso̍k-gí kong-bûn kiat-ha̍p Pîn-tong-kuān tshui-sak ê khue-ho̍k thuân-thóng miâ-sènn,
ti̍k-pia̍t ū ì-gī.
Tsóng-thóng Tshuà Ing-bûn mā tī bīn-tsheh hun-hióng tsi̍t hūn uì Hua-liân-kuān Kong-ho̍k hiong-kong-sóo huat--tshut-lâi,
iōng Amis tso̍k-gí siá--ê, beh thong-ti tso̍k-jîn lâi niá thóo-tē khuân-lī tsìng-bîng-su ê kong-bûn.
Peh-pah gōo-tsa̍p-sann phinn, Tâi-pak hua̍t--ê tsá-pang-tshia.
Láu-ko--ê--ah, ná ē hiah bô-îng?
Ah to tsit-má uē-liáu tng-leh tshù-bī--lah,
tsū guá tsit tiunn beh kín kā kuánn--khí-lâi.
Láu-ko--ê--ah, tsit tiunn tsiah suí, hit tiunn kán-ná kuí--ê.
Aih, kóng--khí-lâi uē-thâu tn̂g--lah, tō sī tsit nn̄g tiunn siōng ū tsi̍t-tuānn tsin pi-tshám ê óng-sū.
Sann nî tsîng--ah, guá ū-tsi̍t-li̍t koo-sin khì uē-tôo, tú-tio̍h tsi̍t ê tshân-tsng ê koo-niû.
Eh eh  Lîng-lîng--ah! Lîng-lîng--ah! Kiânn--ooh!
Ooh.
Lâi-khì--ooh! Guá beh lâi-khì tsò khang-khè.
Hó.
Sió-tsiá, lí hiah-nī suí, m̄ tsai ē-i̋ng hōo guá tsò moo-lé-luh--bē?
Lí hō-tsò siánn-mih miâ--hannh? Guá kiò-tsò  N̂g Siù-lân .
Ē, sian-sinn, siánn-mih kiò-tsò moo ōo moo-lé-luh?
Lí tsin suí--lah, án-ne hōo guá kā lí uē-tôo--khí-lâi, kiò-tsò moo-lé-luh--lah.
Kám hó-sè?
Eh, bián kheh-khì--mah, lí hia tsē--mah. Bô iàu-kín--lah.
Hó lông-tshuan, hó kíng-tì, lông-tshuan koo-niû tann tsuí tshiò-hi-hi,
ū-tsîng a-ko kha ta̍h tsuí-tshia hiàn tsîng-ì, lông-tshuan koo-niû tshing-tshun tsiànn tng-sî.
Hó thinn-khì, hong bî-bî, tshue-tio̍h tshài tshinn-tshinn, lông-tshuan koo-niû khuài-lo̍k kuè li̍t-tsí,
nā ū ài-ì tshiánn lí kuánn-kín lâi piáu-sī, lông-tshuan koo-niû ū tsîng kah ū ì.
Ông--ko, lâi--lah! Kín--eh--lah!
Ha̋nn?
Eh eh siánn-mih tāi-tsì--ah?
Tsia tsē--lah.
Hngh,
Ông--ko--á, lí khuànn Hué-thôo--á kah Siù-lân in hiah-nī siong-hó, lí tsi̍t ê lâng ná gōng-lâng--leh, lóng bô kám-tsîng,
kah guá tsē lóng tsē tsiah khui.
Ah-bô sī beh tsē guā uá?
Iā bē-hiáu o̍h in án-ne--nih.
Ai-iō-uê!
Án-ne tsiah tio̍h.
Pháinn-khuànn kah! Guá ē kiann.
Pháinn-khuànn kah!
Lí kiann siánn-huè--lah?
Bián kiann--lah.
A-bú, io̍h-á hó--ah.
Hē leh hōo khah líng--tsi̍t-ē.
Ooh,
A-tsâi  ḿ--á! Ooh, ua̋, bú-kiánn bián tsò, koh ū hit ê îng ê sî-kan tsē tī tsia leh khai-káng--ah,
tsin hó, tsin hó.
A-tshiong  hiann hia tsē.
Mh,
A-tsâi  ḿ--á, A-tsâi  peh sí--khì ê sî-tsūn, kā guá tsioh sann-bān khoo, guá hiān-sî tsin khùn-lân,
lí mā sià kuá thang-hó hîng--guá.
Tsîng gún lāu-ang sí liáu-āu, iā bô lâng thang-hó tàu thàn-tsînn, A-tshiong  hiann, koh hōo guá khuan-ān--tsi̍t-ē hó--m̄?
Hōo lí khiàm hiah-nī kú--ah, iáu-koh ti̍t-ti̍t ān!
Guá tsai-iánn lí tuì gún tsin hó, tsí-sī put-tik-í--ê, honnh, pài-thok--leh.
Bián koh piān, hān kah nî-té, lí tsînn tō hîng--guá--lah!
Bián koh piān, hān kah nî-té, lí tsînn tō hâinn--guá--lah!
Tsit hāng tāi-tsì lí ná ē m̄ bat tuì guá thê-khí?
A-bú sī m̄-kam ka-thiam lí ê huân-ló, kiann lí bô sim-tsiânn thang tsò khang-khuè.
A-bú, guá it-tīng beh siūnn pān-huat hîng--i, m̄-thang hōo a-bú lí huân-ló.
Sim-kuann.
Ū tāi-tsì.
Siánn-mih tāi-tsì--leh?
Gún lāu-pē sí ê sî-tsūn, khiàm A-tshiong hiann tsi̍t-kuá tsînn, gún lāu-bú lóng m̄ bat tuì guá kóng, i kin-á-ji̍t beh lâi kā gún thó-tsînn.
Tse kán-tan--mah, tán tshài nā siu-sîng, tsiah lâi bē hâinn--i.
Eh, tshài ná ē-tàng bē hiah-nī tsē tsînn?
Tse tàu-té sī khiàm lâng guā-tsuē tsînn--ah?
Sann-bān khoo.
Ha̋nn? Hiah tsē tsînn?
It-sî ná ū huat-tōo thang hîng--lah?
Ah! Suat-ngôo ! Suat-ngôo !
Lí siánn-mih sî-tsūn tńg--lâi--ê?
Guá tńg-lâi nn̄g, sann kang a, tsit-tsūn beh koh lâi-khì Tâi-pak .
Ooh, Tâi-pak hiah-nī hó thàn-tsia̍h, bô-luā-kú lí tō piàn kah tsiah-nī suí--ah, lí sī leh tsia̍h siánn-mih thâu-lōo?
Ē, guá leh tsò tiàm-uân.
Oő, tsò tiàm-uân?
Ooh, tshīng kah tsiah-nī suí, lí mā kā guá ín khuànn-māi--leh.
Lí iáu-sī tuà leh tsng-kha khah si̍t-tsāi.
M̄-koh tshù--lí ū lâng pik beh thó-tsînn, guá tsin hi-bāng lí tiàm Tâi-pak kā guá tshuē tsi̍t hāng thâu-lōo, iā thang thàn-tsînn hîng--lâng.
Too-tshī sī tsin hūn-tsa̍p, guá khuànn lí iáu-sī tio̍h koh khó-lū khuànn-māi--leh.
Eh, guá tsá tō khó-lū ā, guá pài-thok lí kā guá tàu-sann-kāng--tsi̍t-ē--lah.
Hó--lah, guá la̋i Tâi-pak kā lí mn̄g khuànn ū--bô,
nā ū guá tsiah siá phue hōo--lí.
Hó, hó, hó. Ooh, guá tshia-pang kàu--ah, bô, guá beh lâi-khì.
Bô, tsiah pài-thok--lí--honnh.
Hó.
Khì Tâi-pak?
Mh!
A-bú tsin bē hòng-sim.
A-bú, guá iā m̄ sī sann huè gín-á, ná ē bē hòng-sim?
Tâi-pak gōo-hue-tsa̍p-sik, lí tio̍h koh siūnn khuànn-māi--leh.
Guá siūnn-beh la̋i Tâi-pak , uī-tio̍h tsit hāng tāi-tsì, sî-siông leh huân-ló.
Siù-lân , lí ū tsit khuán ê hàu-sim, a-bú tsin huann-hí.
Bô, guá sit-lé.
Lí king-lí, bô-îng suah lóng bē-kì--tsit, guá siūnn-beh pài-thok lí tsi̍t hāng tāi-tsì.
Siánn-mih tāi-tsì?
Lí lâng-bīn hiah khuah, mā kā gún lú-pîng-iú tshuē khuànn ū tsi̍t hāng thâu-lōo--bô?
Oő? Suí a̍h bái ā?
Tsin suí ōo, bô-lūn siánn-mih lâng khuànn, mā ē kah-ì.
Ooh, i nā-sī siūnn-beh kah lí kāng tôo--ah, guá ē hiòng táng-sū-tiúnn kā i kài-siāu, ún tsún--ê.
M̄-koh. Aih, tsit ê thâu-lōo suah ē bái sī--m̄?
Siánn-mih thâu-lōo ē pí tsit-lō khah hó?
Lí siūnn khuànn-māi--leh.
Siánn-mih thâu-lōo ē pí tsit-lō khah hó? Lí siūnn khuànn-māi--leh.
Mā hó, bô, guá siá phue hōo--i, mn̄g khuànn i beh--m̄.
Mh, ha ha ha ha.
Lí kám tsiânn-si̍t kuat-tīng beh khì sī--m̄?
E̋, lí sī tsai-iánn guá ê khuân-kíng.
Tān-sī  Tâi-pak hiah-nī ho̍k-tsa̍p, lí tshù-tshù tio̍h-ài khah sè-lī--leh.
Lí ná hiah-nī bē liáu-kái--guá? Guá tsua̍t-tuì bē khì tsò pháinn tāi-tsì, lí m̄-bián huân-ló.
M̄-koh, guá nā khì Tâi-pak liáu-āu, gún lāu-bú tsiah pài-thok lí thè guá tsiàu-kòo.
Ooh, Hué-thóo , lí pûn tsi̍t tè kua hōo guá thiann, tsò lán lī-pia̍t ê kì-liām hó--m̄?
Hó.
Lí tio̍h pó-tiōng ōo.
Lí iā sī. Tsài-huē.
Tsài-huē.
Ah! Eh, eh, eh. Lí king-lí.
M̋?
Guá bîn-á-tsài tshù-sè kàu--ah, pài-thok hia-ê siàu mā kah guá sǹg-sǹg--leh.
Ē--lah! Ē--lah!
Ah ū-iánn, lí tíng-pang kóng hit ê pîng-iú beh lâi tsia̍h-thâu-lōo, kám iáu bô siánn siau-sit?
Peh-pah gōo-tsa̍p-sì phinn, kū-tsîng mî-mî.
It giân sueh-tshut tō beh pàng hōo bē-kì--tsit, kū-tsîng mî-mî, mî-ji̍t khah siūnn iā sī lí,
bîng-tsai lí lán bē-tàng tsò-tīn, in-hô phian-phian tuì lí tsiong-tsîng,
Ah, m̄ siūnn--lí, tsuánn-iūnn guá iū-koh siūnn-khí, tsá-ji̍t tâm-luân ê tshiū-pinn.
Lâm-tsú li̍p sè kam-guān khuànn-phuà lâi phiah-tsáu,
kū-tsîng mî-mî iu-guân tuì lí tsîng-ì kāu,
Bîng tsai lí sī khin-po̍h bô-tsîng, in-hô phian-phian uī lí hi-sing,
ah, m̄ siūnn--lí, tsuánn-iūnn nā khuànn hông-hun kàu, tō lâi siūnn--lí ba̍k-sái lâu.
Eh, sió tsioh-mn̄g--tsi̍t-ē, tsia ū tsi̍t king kok-bîn ha̍k-hāu, m̄ tsai tuì tó-uī khì--honnh?
Kok-bîn ha̍k-hāu sī--m̄?
Hennh,
Guá tú-hó ū sūn-lōo, bô guá tshuā lí lâi-khì--honnh.
Tsia tō sī ha̍k-hāu--lah.
To-siā.
Án-ne hó, bô sì nî kah pan hōo lí tam-jīm, kiam la̍k nî-kip ê im-ga̍k khò.
Án-ne hó, bô sì nî kah pan hōo lí tam-jīm, kiam la̍k-nî-á ê im-ga̍k khò.
Hó.
Tuè-tio̍h lí ê si̍t siok būn-tê,
Hâu lāu-su--ah, Hâu lāu-su!
Hāu-tiúnn, siánn-mih tāi-tsì?
Tsîng tsi̍t ji̍t lí kám m̄ sī kóng siánn-mih lâng ū tsi̍t king tshù beh suè--lâng?
Tsîng tsi̍t ji̍t lí kám m̄ sī kóng siánn-mih lâng ū tsi̍t king tshù beh tsoo--lâng?
Sī, sī A-tsiunn peh. Bô, lí tshuā Âng--sian-sinn khì khuànn-māi--leh.
Hó, tshiánn.
A-kam--á.
Ha̋nn?
Lí khì tó-uī?
Lâng guá khì tshuē gún pá-pah,
Lán tńg--lâi-khì.
Hó.
Lāu-su.
Lín tsò lín tshit-thô, gún tsia bô siánn-mih huè, kan-na tshut-sán pun-nn̂g, tsia koh khì bô guā hn̄g.
Ooh! A-tsiunn peh, sió-tán--leh--ooh!
Oő? Hâu lāu-su.
A-tsiunn peh, lí tíng-ji̍t kā guá kóng lí ū tsi̍t king pâng-king beh suè--lâng sī--m̄?
A-tsiunn peh, lí tíng-ji̍t kā guá kóng lí ū tsi̍t king pâng-king beh tsoo--lâng sī--m̄?
Hennh, sī ū lâng beh suè sī--m̄?
Hennh, sī ū lâng beh tsoo sī--m̄?
Sī, tsit uī Âng lāu-su beh suè.
Ooh, kài hó, kài hó, a̍h-bô sūn-suà guá tsài lín lâi-khì khuànn.
To-siā, to-siā.
Lâi, tshiánn tsē, tsē hōo hó ōo.
Hó.
Sió koo-niû tshiùnn-kua bán pin-nn̂g , huann-hí tshiò-siann muá tshiū-nâ. Gún sī tsiànn-tng tshing-tshun siàu-liân sî;
Sió koo-niû bán pin-nn̂g , tsi̍t ê bán tsi̍t ê tsng, muí-ji̍t tán-thāi bāng tiong jîn,
Tsin ū-tsîng, ing-tsùn iū piau-tì,
Tuā-siann lâi kiò i guá ê lâng--ah, siann-im hiáng-liāng muá suann-pinn,
Ji̍t-thâu lo̍h sai, tsiáu-tsiah siann-siann thî, tshin-tshiūnn kiò lán kín tńg--khì.
Aih, ū-iánn--honnh.
Tíng tsi̍t kang hōo lí tsin to-siā.
Mài tsáu!
Hit ê lâng mā leh kî, ná ē leh kā lán sueh-to-siā?
Guá tíng tsi̍t ji̍t kā i tshuā-lōo--ê--lah.
Sit-lé--honnh.
Bē.
Suah kā lí tìm--tio̍h.
Bē bē bē.
Eh, sian-sinn lí?
Guá tsit-má tiàm tī-leh A-tsiunn peh ê tshù, ū-îng tsiah lâi tsē--lah.
Ooh, A-tsiunn peh in tau sī--m̄?
Âng lāu-su, Âng lāu-su,
Lí lāu-su.
Lí tú-tsiah kah siánn-mih lâng leh kóng-uē?
Bô.
Kám sī kah tsi̍t-kuá bán pin-nn̂g ê sió-tsiá leh kóng-uē?
Guá sit-lé.
Hngh.
Hâ--ê,
Hâ--ê,
Ha̋nn?
Lâi khui-mn̂g--leh,
Hâ--ê, lín pâ bîn-á-tsài beh la̋i Tâi-pak.
Beh Tâi-pak tshòng siánn-mi̍h?
Tâi-pak tsóng-kong-si thong-ti--lah, kóng táng-sū-tiúnn thài-thài kuè-sin--khì, āu--ji̍t beh tshut-suann,
gún kong-si phài guá kah gún tsú-jīm khì, lín pâ nā-bô tī--leh, lí tō m̄-thang pha-pha-tsáu.
Hó--lah,
It giân sueh-tshut tō beh pàng hōo buē-kì--tsit, kū-tsîng mî-mî, mî-ji̍t khah siūnn iā sī lí,
bîng-tsai lí sī khin-po̍h bô-tsîng.
Siánn-mih lâng leh tshiùnn-kua? Ná ē hiah-nī hó-thiann.
Tī hit pîng ōo.
Hit pîng?
Ah! Hia to A-tsiunn peh--á in tshù--mah.
Ah, m̄ siūnn--lí, m̄ siūnn--lí! M̄ siūnn--lí! Tsuánn-iūnn guá iū-koh siūnn-khí,
tsá-ji̍t tâm-luân ê thang-pinn.
Âng lāu-su, lí tshiùnn kah tsin hó, tsin hó-thiann ōo.
Bô-iánn--lah, lí tshiùnn-tio̍h koh-khah hó-thiann.
Mh,
Âng lāu-su, lí khuànn-liáu tsuánn-iūnn?
I sī tsi̍t ê tsin láu-si̍t ê sian-sinn-lâng.
Ah í-guā--leh?
Sī siánn-mih ì-sù?
Lí koh tènn-tshinn. Lâng bô ài--lah.
Uah! A-kam--á, lak--khì--ah--lah.
Mh, ah, guá lâi giâ lâu-thui.
Hó! Hó.
Ah. A-hâ, A-hâ! Tsia ū i-sing-kuán--bô?
Tsia bô--lah, ke-á tsiah ū--lah, kín--leh--lah.
Khah kín--leh, khah kín--leh.
A-hâ, A-hâ. A-tsiunn peh--á, A-tsiunn peh--á.
Siánn-mih tāi-tsì?
Kín--leh, kín--leh, A-hâ pua̍h--lo̍h-khì--ah.
Aih-ioh, kín--leh, kín--leh. Kín--leh--lah, A-hâ.
Ná ē pua̍h kah án-ne-sinn--lah? Iáu m̄ ka-tsài bô khuê-kha,
tsiah phō hōo hó, phō hōo hó.
Kín--leh--lah, Kín--leh--lah,
A-hâ.
Guá kín lâi sái-tshia--hannh.
Eh, A-lîm peh--á!
Hannh!
A-lîm peh--á! m̄ hó--ah--lah, lín tsa-bóo-kiánn tuì tshinn-á-tsâng-tíng pua̍h--lo̍h-lâi.
Ah ná ē pua̍h--lo̍h-lâi--lah?
Ah to tsi̍t ê sènn Âng ê lāu-su--lah.
Sènn Âng ê lāu-su? Tsit-má tī tó-uī?
Tī pēnn-īnn ā.
Pēnn-īnn.
A-peh,
A-kam--á.
Ha̋nn?
Gún Hâ--á tī tó-uī?
Tī lāi-bīn, bān-tshiánn, sian-sinn ū kau-tài m̄ hó ji̍p--khì.
bān-tshiánn--leh, sian-sinn ū kau-tài m̄ hó ji̍p--khì.
Sènn Âng ê kàu-uân sī tó tsi̍t ê?
A-peh, sī guá.
Lí? Lí tsuánn-iūnn hāi gún tsa-bóo-kiánn pua̍h--lo̍h-khì?
Guá ná ū--leh?
Bô? Lí tō kā guá pó-niá, gún tsa-bóo-kiánn nā ū tāi-tsì, lín-pē m̄ pàng lí suah.
Lāu hiann-tī--ah, pua̍h--lo̍h tō pua̍h--lo̍h-khì--ah, lí m̄-thang tuā-sè-siann.
Lí tī-leh kóng siánn-huè? Kánn ū lâng kòo-ì hāi i pua̍h--lo̍h-khì sī--m̄?
Kám ū lâng tiau-kang hāi i pua̍h--lo̍h-khì sī--m̄?
I nā-bô kah gún Hâ--ê ko-ko-tînn, i ná ē pua̍h--lo̍h-khì?
Siánn-mih lâng kóng, lí ū tshin-ba̍k khuàinn sī--m̄?
Pài-thok lín khah sè-siann--leh, lāi-bīn ū lâng leh hioh-khùn.
Pài-thok lín khah sè-siann--leh, Lāi-bīn ū lâng tī-leh hioh-khùn.
Sió-tsiá, m̄ tsai ū iàu-kín a̍h bô--hannh?
Tsit-má sī hūn-bê put tshínn.
Hūn-bê put tshínn. Gún tsa-bóo-kiánn nā ū bān-it, khuànn lí beh iōng siánn-mi̍h lâi puê--guá!
Hūn-bê put tshínn. Gún tsa-bóo-kiánn nā ū bān-it, khuànn lí beh iōng siánn-mi̍h lâi puê--guá!
Tshiánn lín ta̍k-ke khah siok-tsīng--leh.
Sian-sinn, m̄ tsai ū iàu-kín a̍h bô--honnh?
Náu-tsìn-tōng su-iàu an-tsīng.
Huì-iōng guā-tsē tsînn--ah?
A-peh, tsit tiâu i-io̍h-huì guá lâi hū-tsik, guá ē kā tsiàu-kòo, tshiánn lí hòng-sim.
To-siā lóo-la̍t--ooh! Bián lí tsiàu-kòo, í-āu put-tsún lí koh kah gún Hâ--ê lâi-óng.
To-siā lóo-la̍t--ooh! Bián lí kā tsiàu-kòo, í-āu put-tsún lí koh kah gún Hâ--ê lâi-óng.
Peh khí-lì khuànn-māi.
Peh--khí-lì.
Peh bē khí--lì.
Guá beh phah lí hōo bē kiânn.
Guá beh phah hōo lí bē-kham--tsit.
Tsit tiâu lōo ti̍t-ti̍t-ti̍t.
I siūnn-beh āinn a-má khì hōo i-sing khuànn.
Ū-ê lâng--annh tsit ê ka-tîng bô-huat-tōo sing-ua̍h--ah--honnh, kiáu bē khí ha̍k-huì--ah--honnh, ah kiat-kó tsìng-hú lí khai hiah-nī tsē tsînn.
Káu-á àunn-àunn-kiò.
Lī-thâu lóng hōo khòng-tsè thong-lōo ê tshài-thâng ba̍uh-ba̍uh--khì.
Lán phah-piànn tsoh-sit, hó-khang suah in teh báu?
A-pínn--á hông khu-ah, tsú-iàu sī hông-tsí tshuàn-king kah ian-bia̍t tsìng-kì.
A-pínn--á hông khu-ah, tsú-iàu sī hông-tsí tshuàn-king kah ian-bia̍t tsìng-kì.
Tiō Kong-bîng tsò tsâi-sîn phôo-sat, Lîm Bi̍k-á-tsé tsò Thian-siōng Sìng-bió.
Tse iā sī sím-phuànn-si ing-kai pān ê tsuē, in-uī guá án-ne sī puē-biū tī tíng-bīn ê siōng-tè.
pua̍h-piánn tio̍h tsún-pī, tāi-sing tshiàng kui-kí. Tsìng-lâng thiann hun-bîng, sū-āu bo̍h înn-tînn.
Guá kóng buaih tō buaih--lah.
Guá tsi̍t-sut-á to bua̋i siong-sìn tsia-ê tshut-tê uí-uân ê tshau-siú.
M̄-kam bóo tio̍h-gâm siū tsiat-buâ, ang tshuā bóo thiàu-hái kiânn-té-lōo.
Tsa-bóo gín-á siūnn-beh kuānn-tsuí ak-hue.
Tsi̍t siang bue̍h-á.
I kóng bueh.
Guá ê ba̍k-tsiu iáu sa-bui-sa-bui, buē sé-bīn tō kuánn-kín khì pài-hóng.
Lán tsiah-nī khò-sio̍k, m̄-tsiah ti̍t-tsiap kiò lí ennh, tann mài siūnn-khì--lah.
Thiann lí teh kóng bàng-gah uē.
A-koo kah koo-tiūnn khuànn tsi̍t-ē gāng-gāng.
Gat-lá-iû koh kiò-tsò huan-á-iû, sī khah-tsá sàn-hiong-lâng mê--sî tiám-hué tsiò-kng ê iû-liāu.
Tsi̍t ki khuah-tshuì ê po-lê io̍h-tsuí kuàn-á, kuàn-tshuì lop tsi̍t kâi ē-tàng tshng mî-se-tuà ê ting-sim-tsō, gat-lá-iû thiam tīnn, tō ē-sái-tit tiám-hué tshiō-kng.
Kóng tsi̍t kù bô su-iânn--ê, ok-tshe gia̍t-tsú bô khó tī.
Kóng tsi̍t kù bô su-iânn--ê, ok-tshe gia̍t-tsú bû khó tī.
Gih tsng-á sai-hū sī gâu, ē-bīn hit ê sió-kang tsiah-sī lī-hāi. Tsi̍t tè tsng, tsi̍t khat âng-mn̂g-thôo, lóng sàng-tsún-tsún.
Hām sī-sè kóng lán ka-tī ê uē to ē gāi-gio̍h.
Biō-sī kah sìn-gióng ū khoo-uá siā-khu ê kong-lîng.
Muí toh lóng ū tsa̍p lōo tshài-sik, pau-hâm tshut-miâ ê sat-ba̍k-hî ngóo-liú-ki, tshue hún-giô suàn-thâu, sa̍h pe̍h-tshòo hê-á tíng-tíng.
Khuànn--khí-lâi tsîng-hóng gi̍p-gi̍p-khó-guî.
Liú-ting sng-giuh-giuh.
Hó-sim ê go̍k-hî sian-sinn! Lí sī tī sè-kan tē-it hó-sim ê go̍k-hî.
Ē-poo khì Tuā-ôo bán i-tsí-gooh, beh-àm-á khì Thài-an sé un-tsuânn, liân iû-lám-tshia-tsînn sǹg tsāi lāi, ki̍k-ke tsiah káu-pah khoo niâ, tsin-tsiànn sī ū tsia̍h koh ū lia̍h!
Ē-poo khì Tuā-ôo bán i-tshí-gooh, beh-àm-á khì Thài-an sé un-tsuânn, liân iû-lám-tshia-tsînn sǹg tsāi lāi, ki̍k-ke tsiah káu-pah khoo niâ, tsin-tsiànn sī ū tsia̍h koh ū lia̍h!
Guân-guē suî-sî tńg bīn-sik: "guá bô kah lí teh tshiùnn-khik, uē kóng tshut-tshuì tō sī uē."
I tsí-sī uàn-thàn Sòng--ê ài gut-tshòo koh tshuì bē tinn, sui-liân ài--i, m̄-koh sī kā i tòng-tsò tsa-bóo-kiánn án-ne thiànn-sioh.
Lí he ōo-á ing-tong sī mî-mî sang-sang, ná ē tsia̍h-tio̍h ha̍unnh-ha̍unnh?
Hit ê a-hiann kài hàunn pua̍h-kiáu.
Lōo--lìn bô-sè-jī khì that-tio̍h tsio̍h-á, i ê kha-tsńg-kah suî hiauh--khí-lâi.
Kóng-uē tio̍h tsìng-king, m̄-thang hih-hih-tshiò.
Iáu-ū tsē-tsē sió-sè ê kàu-huē tī tsit ê būn-tê teh hinnh-hinnh-tshan.
Hainnh, gín-á-lâng ū-hīnn-bô-tshuì, m̄-hó oo-pe̍h mn̄g.
Tsit khuán io̍h-á tsú-iàu iōng tī tī iûnn-hîn.
Tshuan-hiok tsē-uī tshit-tsa̍p-káu nî.
Guá kā i kóng: "lí sī khuànn-tio̍h môo-sîn-á--hiooh?"
Tsit niá sann po̍h-hiuh-hiuh.
Nā tshuán-khuì ē hiu̍nnh, tong-liân sī he-ku.
Hm̍h-hm̍h tsia̍h sann uánn kong puànn.
Sio̍k-gí kóng hm̂-lâng-tshuì, hôo-luì-luì.
Sio̍k-gí kóng hm̂-lâng-tshuì, hôo-luì-luì.
Pâi-á tsìn-tsîng tshāi tī Ho̍h-kong-kháu lōo-pinn, in-uī huê-tsuán-tō kang-tîng iáu tī-leh si-kang, hōo lâng suá tsi̍t-pinn.
I iōng tsuè-āu ê khuì-la̍t beh lâi tò-hop.
Kha-pōo mā tuè-leh tāng-huainnh-huainnh.
Phīnn ī-hiong ê sng-tshó, sim lia̍h-thán-huênn pàng hōo tshoo, tsóng--ē ū hit kang, tsiong lí phō-ji̍p guá ê bāng.
Lí tshiú-ńg li̍k--khí-lâi, sūn-suà kā lí pōng huih-ap.
Ná-sī tsáu-kang-ôo ê kuà--leh, tō sī thong-kóo. Ná-sī khit-tsia̍h kuà--leh, tō sī phiāng-kóo. Tse sī "kāng-khuán bô-kâng sai-hū", tsua̍t-tuì m̄-thang hut m̄-tio̍h--khì.
Tso̍h-ji̍t tsiân-óng Tâi-uân bûn-sú tsi hū Ia̍p Tsio̍h-tô ê lîng-tn̂g kuī-pài.
Tsit ê gín-á tsin kóo-tsui it-ti̍t iaunn-iaunn kiò.
M̄-nā sī lán hiān-tāi Tâi-gí-lâng oh tha̍k, liân the̍h lâi kái ê pian-tsiá mā hue-hue, tsit tsióng iōng-jī-huat siunn kuè ih-uat, si̍t-tsāi put-khó tshú.
Tshuì-lāi teh i̍nnh-i̍nnh hainn-hainn-tshan.
Lîm tiúnn-ló tshut--lâi, ta̍k-ke ip-lé, tō hun pin tsú tsē--lo̍h.
Tsiap--leh sī kám-jiám ê nî-huè, Bí-kok ê kám-jiám-tsiá lóng í siàu-liân-lâng tsiàm to-sòo.
Guá tshìn-tshái hian, tuì-khuànn it-jia̍p jī. Bāng beh ū-tàng khuànn-tio̍h kū pán sit tshat-kak, sin pán tsai-iánn thang ké-tsiànn ê sóo-tsāi.
Khai-sí kah sí-sîn tsáu-sio-jik.
Só--á jîng-jiân ta̍k-ji̍t siá tú-hó ê Sìng-king-kù, kā khǹg tī ang-sài beh tsah ê phāinn-á-lāi.
Ū-tsi̍t-ji̍t in tau phah-m̄-kiàn lû, in lāu-pē kiò i khì tshuē, bô-phah-sǹg tī lōo-tiong tú-tio̍h Sat-bó-jínn.
Miâ-tshia ê hông-tsha̍t-hē-thóng kám-kóng tsiah-nī jio̍h--m̄?
Ùn-tsiùnn sī kán-tan ê pe̍h-tshòo ka suàn-jiông.
Kìng-jiân sú-iōng jiû-tō, khîm-ná-su̍t kā tsit uī pin-nn̂g se-si kuè-king-siak.
Kin-á-ji̍t ê khang-khuè, sī beh kā kim-pó-lê ê nn̄g luê hōo sí.
Kin-á-ji̍t ê khang-khuè, sī beh kā kim-pó-lê ê nn̄g juê hōo sí.
Jà-juh ê kin sī tī Hui-tsiu. Tsit ê im-ga̍k ê tsiat-tsàu kah i ê tsing-sîn tō sī tsá-kî lôo-lē pó-liû--lo̍h-lâi ê thuân-thóng.
Tsóng--sī guá ū thiann-kìnn tsáu kàu hāng-á-thâu ê sî ū kainn--tsi̍t-siann.
Sim-kénn-that teh huat-tsok ê sî, ū tsi̍t-puànn ē ín-khí sim-lu̍t put-tsíng bô-tiunn-tî sí.
Ia̍h-bô guá khaih ū-thang tsú-pn̄g--neh?
Uì i ê thâu-khak kháinn--lo̍h-khì.
Ná tsia̍h ná khuànn a-kong khat tsi̍t khat mī-hún-kôo, hiān tsian tsò mī-phuê.
lâng kóo-tsui m̄-koh kài phî, iū-koh ài kha̍uh-kha̍uh-liām.
Kiâm-piánn tsia̍h kah kha̍unnh-kha̍unnh-kiò.
I khe̍nnh kui-puànn-poo lóng khe̍nnh bô thâm.
Hûn-lîm-kuān Kóo-khenn-hiong înn-khuân pinn-á, tō ū tsi̍t king sann-tsa̍p nî kiunn-bó-ah lāu-tiàm.
An-kiám khang-khiah, ká-sik-huān phut-siong kuan-hōo-jîn.
Lāi-hâng-lâng o-ló ū hîng-ui, guā-hâng--ê kóng guá ok-khia̍k-khia̍k.
Guá m̄ sī khiàng-kha tsa-bóo, guá kan-tann sī tsi̍t ê gōng tsa-bóo-lâng.
"Lāu-bú bô hiâm kiánn khiap-sì", lāu-bú bô teh hiâm kiánn pháinn-khuànn--ê--lah!
Tiong-huâinn kong-lōo iân-lōo khám-khám-khia̍t-khia̍t, lōo-tsháu hiám-ok óng-óng kiânn--leh thîng--leh.
I ê sing-khu ngē-khiauh-khiauh.
Hiâm-huān m̄ bat-huè, kā la̍k-tsa̍p-bān khoo ê sió-thê-khîm sio̍k-bē.
Lí khuànn Muî-tsú--ooh tsiah gâu khînn-ke, tsit-má Tsīng-huī tsiah bat tāi-tsì, guá tuì Tân--ka ū kau-tài--ah--lah.
Liông io̍h khóo khió tī pēnn-tsìng.
Tshun-ki muá-pak ê ai-uàn, khiu̍h-khiu̍h-tsùn tshut-siann--lâi: "nā mài hōo gún bú--á kiông tshuā tńg--khì, guá iáu ē tuà hì-pan, guá tsò sió-tuànn, tsin gâu tshiùnn khàu-tiāu-á--neh."
Āu--lâi Liāu Khîng-ki khò to̍k-ti̍k ê "khóo-tuànn khàu-khiunn", tī kua-á-hì ta̍uh-ta̍uh-á phah-hiáng miâ-hō.
Guā-kháu sī tsiâ teh khngh-khngh-háu?
Khó-liân bú-kiánn kho̍h-kho̍h-tán, tshun khì tshiu tsīn put ti hân.
Lâng nā tī i ê bīn-thâu-tsîng teh kóng, khah-tsá “guā-síng-á” án-tsuánn tú án-tsuánn khónn-ònn, suî siūnn-tio̍h guán a-kong mā sī " guā-síng-á" tō tiām--khì--ah.
Phah-thih-tiàm thâu-ke beh tshuā sin-pū tsin huann-hí, pài-thok lâng siá mn̂g-liân. I kóng, kā guá siá “nā bô lín pâ tsá-sî ê khi̍h-kho̍k-khia̍k, ná ū kin-á-ji̍t ê la̍k-ta̍k-khua̍innh.”
Tsit-khueh pah-guā ê, uá nn̄g-tshing lâng tshiúnn khang-khuè.
Bo̍k-tiau tsuán-hîng tshòng-sin, tshâ-kia̍h tshut-thâu-thinn.
M̄-koh kui-lia̍p tshinn hōo kok-ông hit niá tshio-kiak-kiak ê tiau-phuê lé-ho̍k khàm-liáu-liáu.
Pài-pài m̄-bián huân-ló hiunn-ian hun-kiāng-kiāng.
Tsit khoo tsa-bóo gín-á ū-iánn tsiânn niauh-kiauh, iōng tsông--ê.
Nā í-king bô tuā-tsàu ê jîn-ke, tō lîm-sî iōng tsng-á kih tsi̍t kháu tuā hang-lôo, khǹg tsi̍t khann tuā-tiánn kāng-khuán tī-leh tsú.
Huânn kah ki̍nnh-ko̍nnh-kiò.
Lîng-gíng-tshâ gô oo-thn̂g-ko, phang-ki̍t-ki̍t kim-n̂g sik-tsuí, bùn-tshut înn-hîng ê pho.
Tsia̍h tio̍h sng-kiuh-kiuh.
Kiunn-bó-ah iōng--ê sī âng-bīn-huan-ah.
Tī ua̍h-tāng-tiong-sim kônn-kônn-khùn, siông-siông kônn hit khuán gû teh khùn ê siann.
Kuè Thài-lóo-kooh liáu-āu khai-sí sī pênn-tē.
Siōng-bué tsi̍t tshut tú-tio̍h hong-thai, hong thàu kah hì-pênn ki̍nnh-kua̍innh kiò, hōo lú lo̍h lú tuā, guá siūnn-beh giú a-kong lâi tńg, I m̄ tsáu, it-ti̍t khuànn kah suah tsiah kam-guān.
Thîn tsi̍t tuā uánn, tsò sann, sì tshuì kua̍k--lo̍h-khì.
Tuā-tánn tsha̍t-á kueh-lang-kha giap îng-bōo, liōng-liōng lī-khui bāng-ka.
Ke-si-thâu--á tī tshuì-khang it-ti̍t lā, it-ti̍t kuih, tsóng--sī m̄-kánn tshut-siann, liân i-sing mn̄g kóng "ē thiànn--bē?" kāng-khuán tiām-tiām m̄ tshut-siann.
Tiān-thui-mn̂g kuinn uá--lâi.
Tsio̍h ku̍t-ku̍t put-sî ka-la̍uh.
Tsi̍t-sî thiann-kìnn tī tē-hā-sik tshin-tshiūnn ū lâng thua thih-liān teh kiânn, tī tsiú-tháng-tíng lia̍k-lia̍k-kiò.
Guá m̄-sī tiau-kang beh jiá a-bú siū-khì.
Kàu tsia, thinn beh tsua̍t guá ê sènn-miā--liauh.
Ba̍k-sik tūn koh lio̍h-á thuah-thang--liooh.
Tuì tsia̍h--ê ke-bah, hî-bah, bí, kàu īng--ê uē-sing-tsuá, liō-tsū-á, sann-khòo, m̄-kuán sī jī-tshiú--ê a̍h-sī tsuân-sin--ê, kè-siàu tsin-sio̍k.
I liu̍h-liu̍h-á ua̍t-thâu khuànn--guá.
Sió-jîn-hî tsit-má kàu tshiū-nâ-lāi lòm-thôo ê sóo-tsāi, hia ê tiong-ng ū tsi̍t tòng tshù, he sī iōng píng-tsûn im--sí ê lâng-kut-thâu sóo khí--ê.
Tiānn-tiānn lop lo̍h-khì tshân-té.
Sǹg kóng tse "kíng thâu-tuì" sī tsi̍t tsióng iu sìng lua̍t pāi ê kìng-tsing.
Sing-thài khuân-kíng phò-huāi kah mi-mi-mauh-mauh.
Lī-iōng i ê kua-siann kah hiân-á bí-biāu ê suân-lu̍t, kā pîng-an hām hīng-hok thuân-ta̍t--tshut-khì.
Lī-iōng i ê kua-siann kah hiân-á bí-miāu ê suân-lu̍t, kā pîng-an hām hīng-hok thuân-ta̍t--tshut-khì.
Mn̍gh-kiānn kuānn hōo hó ōo!
In-uī hit ê tshing-liân tsū sè bat jiám-tio̍h náu-mo̍oh-iām, tsin guî-hiám koh hó--khí-lâi, sin-thé bô ióng.
Siang kha ta̍h-tio̍h tsuí-tî ē-kha lōo-kôo-muâi.
Kha-tshng tàu sih-nah.
Bē-kham-tit án-ne kik-khì, lāu-su ê tshiú suî--lo̍h-lâi, hing-khám phû--leh naih--leh.
Tsia--ê phiàn ka-kī phiàn kuè-tshiú, koh mā ē nauh tsi̍t siann "bô iōng Tâi-gí kóng tō sī bē tàu-tah", sái lín kuí--leh.
Guá ū kuá bô sóng-khuài kah ngāi-gio̍h.
Beh kè tio̍h thàn tshinn, tsa̍p-peh kàu jī-jī huè tsuè tong-sî. M̄-bián siunn gâu kíng, ti-á kuè tsô phang, kàu-sî bē lo̍h-nga̍uh lí tō tsai tāi.
Àu lâi-á ké phōng-kó, tshiū-tsî ké-tsò liân-ngāu-hún huàn-bē.
Tōng-bu̍t pó-hōo-huat kui-tīng kìm-tsí sú-iōng lia̍h-siù-ngeh.
Sūn--á inn-inn-n̍gh-n̍gh kóng bē tshut tshuì.
Thiann-tio̍h lāu-su tsi̍t khui-tshuì lóng sī Tâi-gí, sīm-tsì tiám in ê miâ mā iōng Tâi-gí, tuā-pōo-hūn ha̍k-sing lóng kám-kak tsin gông-ngia̍h.
Tuì Khing-hûn-biō ngiâ-tshiánn Lí-hú ông-iâ, tsiân-óng Iâm-tiânn khí thâu-kóo.
I̍k-tsîng ngia̍uh-ngia̍uh-tāng, mn̂g-tsín kah kip-tsín ê Sin-liû-kám ê pēnn-lâng ke khah tsē.
Ngi̍h-bu̍h-ngi̍h-ngia̍uh thiann lóng bô.
Pún-tsiânn sī kui phiàn tshân-hn̂g, tsit-má suah pênn-pênn-pênn, n̂g-ngiuh-ngiuh, tsuân hōo lo̍k-kôo-muâi-á thūn--khí-lâi.
Tuè-tio̍h im-ga̍k ngiú io hián kha-tshng sim-sik tshiò-khue.
I ê nn̄g tshin-tshiūnn tāu-ngueh, tsi̍t ngueh tiānn-tio̍h sann-tsa̍p-gōo lia̍p.
Hiông-hiông ū tsi̍t ê lâng kā i iô tsing-sîn, I ba̍k-tsiu niah kim, khuànn-tio̍h tsi̍t ê bīn-tshiunn tsiok bái ê tsa-poo-lâng tsiânn tuā-siann kā huah.
Muí tsi̍t tsiah lóng tuì tsuí-ke-khang bùn tshut-lâi tshiùnn-kua, liân hōo lâng lia̍h té tī tsuí-ke nâ-á lāi mā leh op, op, op.
Āu-pàinn khuànn ē-sái thàn kuá tsînn--bô?
Hīnn-khang-pinn tsha̍k-hīnn ê lá-pah-siann pann bē suah.
Ti-miâ ho̍k-tsong guī-tsō phiau-thâu, lāu-tsú-kòo khióng-kiann tsò-liáu teh-beh peh nî ê sòng-phàn.
Suà--lo̍h kàng-hā kim-tsu-á tuā-sè ê ping-pha̍uh.
Nā án-ni, tō bô-tshái it-tshè ê khóo-sim, suà piàn-tsò suí-phe̍h.
Suann-lōo tsiah kiânn bô guā kú niā-niā, Tiunn tuā-tsí tō tshuán phe̍nnh-phe̍nnh.
Sin-tik-tshī tsi̍t uī gōo huè ê tsa-poo gín-á, in-uī uī-tn̂g-iām phia̍k-tshut tuā-tn̂g phah-khang, king-kuè kín-kip ê tshiú-su̍t tsiah kuè-bīn.
In-uī i ê sing-khu siunn kuè tuā-phiāng, tōng-tsok iū-koh siunn kuè pn̄g-tháng, tì-sú i ê kha tsi̍t-pái koh tsi̍t-pái uì gô-bó ê kha-tsiah-phiann tíng-kuân tshu--lo̍h-lâi.
Ē-poo té-té ê nn̄g tiám-tsing tsuí tō im--khí-lâi, gín-á siū-khùn tī jī lâu bô-thang tsia̍h bô-thang lim, ka-tiúnn kiann kah phi̍h-phi̍h-tshuah.
Tsóng--sī guá ê tuā-hiann tiàm guán ê sin-pinn mā sī phi̍nnh-phi̍nnh-tshuán.
Nn̄g uī Ua̍t-lâm-tsi̍k phit-ngóo hōo kíng-hong tsa̍h-tshia, ngē khàu-khì phài-tshut-sóo.
Sī tī Tâi-kiú-suànn ê sió pōo-lo̍k, it-puann tshia phiu--leh tō kuè, tsit-má koh ke khui tsi̍t tsuā sin lōo bián se̍h--ji̍p-khì, koh-khah bē hông tsù-ì--tio̍h.
Mài án-ne bô-tāi-bô-tsì tō kā lâng phngh.
Kong-tshia-tíng tsia̍h kiâm-soo-ke hōo lâng tsóo-tòng phǹg-phǹg-háu.
Piān-nā tsioh-khuán-jîn bô tsâi-tiāu phenn-hîng, tō khí sè-hàn--ê kā tuì-hong phah-tsò tāng-siong, nā-bô tō sī làu lâng kàu tiàm-thâu phuah iû-tshat.
Tsí-tō lāu-su iōng hua̍t-phuat sim-sik ê hong-sik, ín-tshuā ha̍k-sing gín-á o̍h Tâi-gí ê io̍k-bōng.
Nn̄g ê lâng hiah-nī hó, suah kiânn kàu bué bô uá-khò, ài tshin-tshiūnn sap-bûn-phue̍h, tsîng-hūn ná ē tsiah-nī po̍h.
Sing-lí-lâng tō iōng kiông-li̍k ê phòng-phuh kā tsuí kuàn ji̍p-khì gû-bah lāi-bīn, hui-siông tshi-tshám tsân-jím.
Bô-gî-ngōo, tsua̋n thîng tī ko-sok kong-lōo-tíng kā Kok-kong-hō tsa̍h-tiâu--leh, iáu the̍h to-á beh phut ùn-tsiàng.
I-kài piak kiàn-siàu-tāi, i-sing kau-kiat kim-kong-tóng, kuí-lō ik ê pó-hiám-kim hōo phiàn-liáu-liáu.
Ah tse hóo-liông-pà-piu lán m̄ tsai, a̍h kánn lâi-óng?
Oo-thâu-khok-á sī tiong-kē-hái-pua̍t ê tsiáu-luī, Tâi-tang ê tshiū-nâ, kué-tsí-hn̂g, kong-hn̂g lóng khuànn ē tio̍h in ê iánn-jiah.
Kè--lâng liáu-āu, tsí-ū gia̍h tsing-khū-thuî tsing-bí, the̍h puà-ki puà bí, sàu thôo-kha, hōng-thāi ong-koo, iúnn-tshī kiánn tō kàu-gia̍h--ah, bat-jī bô-lōo-iōng.
Tsiah pueh phênn tuā ê sió thò-pâng, tsí-ū kán-tan ê kuí hāng ka-kū.
Khuànn tse pān-sè sī tsáu bô lōo ā, i tō pui̍h kiàm tsū-sat.
Beh tshòng sainnh?
A-ing khuànn i hiah sainn-nai-khuì, tō tàu koo-tsiânn hōo in tshit-thô khah huann-hí--leh.
Lán tàu-té teh tsò sannh?
Hu̍t-mn̂g huat-su tsiá-tē tsing tsâi-sán khí tshiong-tu̍t, sīm-tsì tsham lah-sap-uē to kóng-tshut tshuì.
Ū li̍p-uí hiòng li̍p-tiûnn sio-kāng ê muî-thé, sia̍p-lāu tiau-tsa luē-tsîng.
Tshiū-ki si̍nnh-sua̍innh-kiò.
Tsit ê Bí--ê tsin-tsiànn khì hōo siòo-tooh--khì--ah!
Gû-iû sī ku̍t-liù-siuh, tshiúnn-koo ê lâng tō gōo ê lâng tsi̍t tuī, iōng lâng tha̍h lâng koh pa̍k tuā-soh ê hong-sik, tsiong tsi̍t ê lâng iân pênn-thiāu thuh kàu pênn-pang ē-kha.
Gín-á siu̍t--tsi̍t-ē tuì sī-tuā-lâng ê sin-khu-pinn--kuè.
Tâi-uân Ài-bûn suāinn-á sîng-kong guā-siau Ji̍t-pún, tē-it phue suāinn-á í-king siau-óng Pak-hái-tō.
Tī tsa̍p-peh hō tshin-suài Sòo-huân-tsin, Iau-hiō, Gue̍h-sîn tíng phik-li̍k tshâ-ang-á bîng-tshenn, tī Hûn-lîm-kuān Hóo-bué pòo-tē-hì-kuán khai-ián.
Tsioh-mn̄g--tsi̍t-ē lín piān-sóo tī taih?
Khuànn lí pak-tóo thāinn-thāinn, kám ū-sin a?
In-uī siám-pī oo-tóo-bái suah tsing-tio̍h âng-mn̂g-thôo hōo-nuâ, kiau-tshia ê tshia-thâu thap-o tsi̍t-ē tsin giâm-tiōng.
Āu-piah nā-bô lô-uí-huē kā thènn-tiâu--leh, Thô-tik-biâu-khu ê tsiū-gia̍p ho̍k-bū tiong-sim kám kánn án-ne luān bú?
Tsu-hong bē-tàng pâi-thik sin-lô a̍h-sī khì ín-thâu-lōo ê lâng kóng Tâi-gí.
Lín Tiong-kok-lâng teh tha̍k Sìng-king ê thāi-tōo tsin hó, ná tha̍k ná teh thìm-thâu.
A-phàu ná kā ta̍k ê thîn tsiú ná kóng: "Oo-liông-sai--ê, lí ê pì-kuat thài tsún--leh, í-āu koh tshiánn sai--ê to-to tsí-kàu!"
Tī thiok-sán tshì-giām-sóo ho̍k-bū ê Kueh Bíng-tik, gián-huat tshut sann-tuānn-sik ê ti-tiâu sái-jiō tshú-lí hē-thóng.
Thâu-ke-niû lín ū guā-tsē be̍h thang thiò?
Tsū-lâi Tâi-gí ián-guân bô tē-uī, tio̍h tsng siáu-thiú-á, bē tsió gē-miâ sī iōng pháinn ì-sù ê uē lâi hō, tshiūnn "thuat-suànn" tō sī.
Tsū-lâi Tâi-gí ián-guân bô tē-uī, tio̍h tsng siáu-thiúnn-á, bē tsió gē-miâ sī iōng pháinn ì-sù ê uē lâi hō, tshiūnn "thuat-suànn" tō sī.
Tsú-tsia̍h ê lâng kā i bé tsi̍t tè thôo-thoh-hî, i hiâm siunn tseh-thuah, tō kuānn-khì hîng hōo--lâng.
Līng-guā hit sann ê uì āu-piah sak gû kha-tshuinn, án-ne sak--tsi̍t-ē thōm--tsi̍t-pōo, bú tsi̍t poo tsiah tsiūnn-tshia.
Tshiú-lāi the̍h hit tiunn phue-tsuá, ná tha̍k ba̍k-sái ná tho̍p-tho̍p-tih.
Tō sǹg ba̍k-tsiu khuànn kah beh thuah-thang，iáu-sī tsí khuànn-tio̍h ba̍t-ba̍t ê oo-tiám.
In lāu-pē thue̍h-lâi tsò kiáu-pún--ah.
Kong-ka ê thuè-hiu-kim pîng-kun peh-bān, it-puann lô-kang sī nn̄g-bān jī.
In-uī kin-nî liōng tsió, Phênn-ôo ê phah-bē tshī-tiûnn ta̍k-ke sio-tsenn bé thôo-thuh-hî.
Tsi̍t pái koh tsi̍t pái, Tâi-thih put-sî teh thut-tshê, kín-tsua̍h-bān ē tshut tāi-tsì.
Tíng-lé-pài Tâi-tāi Jîn-luī ha̍k-hē ê bóo-mí kàu-siū, siāu-kài tsit ê tsio̍h-thú í-king ū bān-guā nî.
Tshia lòng tsi̍t-ē, kui phiánn thih-phiánn lóng mau--khì--ah.
Khí-pue kah kàng-lo̍h ê sî, tshiánn kā lí ê í-á tshiâu hōo ti̍t, toh-á siu hōo hó.
Sú-iōng an-tsuân-tuà ê sî, kā an-tsuân-tuà hâ hōo hó, giú hōo ân. Nā beh tháu--khui, hiòng guā-bīn puah--tsi̍t-ē, tō ē-sái phah--khui.
Pún ki-tshng lóng-tsóng ū tsa̍p ê kín-kip tshut-kháu.
Sú-iōng ê hong-huat kah sóo-tsāi, lóng ū piau-tsì kah suat-bîng.
Kín-kip tô-sing ê sî, tshiánn kā kuân-ta̍h-ê thǹg-tiāu, mài tsah hîng-lí.
Iú-kuan an-tsuân kiù-sing sū-hāng, tshiánn tsham-khó an-tsuân suat-bîng khá. Kám-siā.
Guá kā tshiam tsi̍t-pah khòng tshit-bān, kiat-kó kin-á-ji̍t khui tshit hō.
Guá kā lí pò khòng pat kah jī tshit.
Lí tshiam kuí hō? Guá àn-sǹg tshiam nn̄g-tshenn, it khòng pōng jī khòng.
A-peh, pang guá tshiam tshit hō koo-ki, siá gōo-tsa̍p.
Khòng it pōng sù kiú, nn̄g ê hō-má koo-phòng, siá tsi̍t-pah.
It sù pōng jī lio̍k tō sī koo-phòng, siá nn̄g-pah.
It khòng tsē tsuan-tshia, tsē tsi̍t tshia, pōng kî-thann sì-tsa̍p-peh hō ê kè-siàu, beh kàu sì-tshing khoo.
Khòng it, khòng pat, jī jī, sann hō, pōng nn̄g, sann-tshenn, siá gōo-tsa̍p khoo.
Kok-uī a-î a-peh ta̍k-ke hó--honnh, lán kin-á-ji̍t beh lâi kài-siāu--ê sī--honnh, lán pài-jī beh khui--ê sann-tshenn ê pán-lōo.
si̍p-pat-á!
Pí-tsi!
Lín ê mn̂g khui khui-khui-khui, sī tshut siánn tāi-tsì?
Tse guá beh.
Guá beh ti̍nnh.
Kín khài--lah!
Kiânn khài khuànn-māi.
Khah-kóng mā he.
Guán kong-si ê tsū-sóo sī tī Tâi-tiong-tshī Tshing-tsuí-khu Pak-poo-lí gōo lîn Tuā-ke-lōo it tuānn nn̄g-pah tshit-tsa̍p-sì hāng káu lōng peh hō sann lâu.
Tsóng-thóng-hú khiā tī Tâi-pak-tshī Tiông-khìng-lâm-lōo it tuānn tsi̍t-pah jī-tsa̍p-jī hō.
Mi̍h-kiānn guân-lâi tī tsia, guá si̍t-tsāi sī tuā-ba̍k sin-niû bô khuànn-eh tsàu.
La̍k kha bô khuànn-eh iánn.
Bô khuànn--eh khah ē kuè-sim.
Guá ta̍uh-ta̍uh-á bô khuànn-eh kng kap oo-àm.
Bô thiann-eh siann mā bô khuànn-eh iánn.
Suà-tsiap kā hiannh tshâ thiam hué to̍h, siōng-hó hōo in nn̄g-pîng lú tak lú kik-ka, gia̍h to sio-phut.
Āu--lâi a-pa in hiann-tī hun-ke, a-bú í-king sī tsi̍t ê tsin gâu ê luē-tsōo.
M̄-nā tshī ti tshī ke-ah, koh kiam lo̍h-tshân tsìng tshài-se lâi póo-thiap tshù-lāi ê khai-siau. Tshù-pinn-thâu-bué o-ló kah ē tak-tsi̍h.
Lí khuànn lí ê thâu-mn̂g liâm-thi-thi, tsuân-pōo kô-kô tsò tsi̍t hué.
I tsio tsa̍p-guā ê sìn ē-tit-kuè ê hiann-tī-á tsò-hué khì tng kuān-tiúnn.
Tsiok lí tuā thàn-tsînn.
Tsia̍h tinn-tinn kuè hó nî.
Sin-niû sin-niû suí-tang-tang, khòo-té hó-hó bô phuà-khang. Sin-lông pue-á phâng kuân-kuân, kiánn-sun tāi-tāi tiòng tsiōng-guân!
Tshiú khan tshiú, thian-tiông-tē-kiú. Tshuì tú tshuì, bān-nî hù-kuì.
Lâi tsia̍h sin-niû tsi̍t pue tê, hōo lín tsi̍t nî senn siang ê.
Ná sī lí?
Ná sī? M̄ sī--lah!
Ná sī lí kóng--ê? M̄ sī--lah!
Ná sī? M̄ sī--lah!
Tāi-tsì ná sī tshin-tshiūnn i kóng--ê hit khuán?
Lí sī tsò m̄-tio̍h siannh, bô ná-tio̍h tsiah-nī khó-liân?
Tse tê bô hó, pháinn lo̍h-âu.
I tshut hit ê kè-siàu phah-pháinn hâng-tsîng.
Lí sī A-kuan ê hāu-senn--nih?
Lí m̄ kánn--ah--nih?
Sann-tsa̍p huè í-āu tō tsò-sian a--hiooh, m̄-bián tsia̍h-pn̄g ā--hiooh?
Sann-tsa̍p huè í-āu tō tsò-sian a--siooh, m̄-bián tsia̍h-pn̄g ā--hiooh?
Suh khong-khì tō pá--ah--nih?
Ai-iō-uê koh sin--ê--liooh!
Mài khì--lah--heh.
Kám-un hânn!
M̄-thang ta̍k-kang kik sái-bīn hânn.
Káng Tâi-gí a̍h bián khai-tsînn ā.
I-sing, gún lāu-bú ê ba̍k-tsiu khuànn--khí-lâi a̍h bô án-tsuánn, ē-sái bián khui-to--bô?
Hit-sî a̍h bô tsàu mā bô tiánn, tshù-lāi sī tsin sàn-tshiah.
Hit-sî a̍h bô tsàu kah tiánn, tshù-lāi sī tsin sàn-tshiah.
Tsit-má a̍h-tio̍h kuè-nî tsiah ū bah thang hó tsia̍h?
Pún-tsiânn sī tsi̍t ê sū-si̍t, a̍h su-iàu guá khì piān-kái?
Bān-tshiánn--leh, lí m̄-tio̍h sing kā kong-khò siá-liáu tsiah khì sńg.
Tshut tshia-hō m̄-tio̍h kín kiò kiù-hōo-tshia!
Kin-á-ji̍t m̄-bián tsînn.
M̄-bián lí ke-pô.
Guá ài khì a̍h bián? M̄-bián--hiooh?
Tán bô lí, gún m̄-tsiah sing kiânn.
Khah kiâm m̄-tsiah tsia̍h ē lo̍h.
Hit king tiàm lóo-bah-pn̄g siunn sè uánn, tsia̍h bē pá.
I tsia̍h buē pá, tō kuánn-kín beh tshut-mn̂g.
Tsú kah tsiah tshenn-tshau tio̍h.
Senn kah hiah-nī suí tio̍h.
Suan kah tsiah-nī kín tio̍h.
Suan kah tsiah-nī ba̍t tio̍h.
Sui-liân ū phah-tsiat, m̄-koh sǹg-sǹg--leh kin-pún sio̍k bô guā-tsē.
Bē, lí siunn kheh-khì--lah.
Bē, mài siūnn siunn tsē.
Ē, guá pōo ē iânn.
Ē, bîn-á-àm ún lo̍h-hōo--ê.
Hui̋-lú-muh teh pha̍k teh sé.
Lí kóng, guá ū tshiūnn A-muá î án-ne sioh--in--bô?
Ka-tsài in ū a-ḿ lí teh kà teh sioh.
Tng gue̍h-thô-hue ê tshuì iáu-koh teh mauh--leh mauh--leh ê sî, suann-kha thuân-lâi tsi̍t-tsūn-á tsi̍t-tsūn ê kua-siann.
Kua-siann lú lâi lú uá-kīn, thiann khài tshin-tshiūnn sī siàu-liân-ke ê khuán.
Tse sann ê tiàm hia thâu-khak jiàu--leh jiàu--leh, siūnn tsin kú to siūnn bô.
Tshit, peh-tsa̍p nî tsîng ê tāi-tsì, tshin-tshiūnn tsáu-bé-ting teh gô teh se̍h.
Lí khuànn, lí kàu-tann tsi̍t-khoo-liù-liù.
Lí khuànn lí kàu-tann tsi̍t-khoo-liù-liù.
Lí khuànn guá phú-phú, guá khuànn lí bū-bū.
Lín tuā-só tsún-nā kiann iû-ian, guá lâi tsú tō ē-saih.
M̄ sī kan-na iōng huah--ê kiò ta̍k-ke ài thuân-kiat tō ē-saih.
Iáu-ū khì-tsuí, siunn tsē thn̂g. Tong-liân tsiú mā bē-saih.
Tsuè-kīn ū nn̄g kiānn siā-huē sin-bûn, hōo guá koh kám-khài--khí-lâi, bô kóng bē-saih.
Tāi-tshuan kóng: “hó, guá to iáu-koh teh siūnn koh.”
Guá tsiah bô teh tuè i sông koh.
To m̄ sī teh sîn-king koh.
Ka-kī lo̍h-tâi liáu-āu suah kóng: "M̄-tsiânn-kâu, iā kah lâng ting-tâi piáu-ián koh."
Guá kiann khì hōo tshù-pinn-tau ke-kóng-uē koh.
Lâng-lâng khì siû-tsuí, kan-na A-ing m̄ khì.
Sū-sū lóng ài uá-khò--lâng.
Ji̍t-ji̍t siau-môo, bô thàn-tsînn bē-īng--tit.
Pōo-pōo lóng ài kà.
It-it kái-sueh tshing-tshó.
Bān-bān m̄-thang khì.
Tsiok-tsiok hōo i thàn sann-pah bān.
Pe̍h-pe̍h tsia̍h tsi̍t tǹg.
Tsit uánn pn̄g líng-líng.
Hù-kīn ê kang-tshiúnn lóng ē tī sann-kinn-puànn-mê thau-thau-á pâi lah-sap-tsuí, sóo-í tsuè-kīn kau-á-tsuí lóng lô-lô, ta̍k-ke tsí-hó bé RO tsuí lâi lim.
Tsit lia̍p lâi-á tshè-tshè tsin hó tsia̍h.
Bah ài sing kah liāu kiáu-kiáu--leh tsiah khai-sí tsian.
Má-lîng-tsî kah tshang-thâu ài sing lā-lā--khui tsiah thang khai-sí tshá.
Lā-lā--leh tō kā khàm khí-lâi hip--tsi̍t-sî.
Siūnn-siūnn--leh iáu-sī kuat-tīng bua̋i khì.
Khùn-khùn--leh tsiah koh kóng.
Sann siu-siu hōo hó kín khì khùn.
Bah ài tshá-tshá hōo si̍k tsiah thang-hó tsia̍h.
Tāi-tsì ài kā mn̄g-mn̄g--leh.
Tāi-tsì ài kā mn̄g hōo tshing-tshing-tshó-tshó.
Hue-kan-á khǹg tī hia hó-sè-hó-sè, lí kā i lòng-lòng--phuà tshòng siannh?
Hue-kan-á khǹg tī hia hó-sè-hó-sè, lí kā i lòng-lòng--phuà tshòng siánn?
A-tī-á á-bē huat tshuì-khí, sóo-pái ma̋ lóng ài sing kā pn̄g pōo-pōo hōo iù tsiah hōo ti̋ tsia̍h.
Hia ê soh-á kuah-kuah hōo tn̄g.
Hia-ê thôo-tāu kā peh-peh hōo khui.
Lí nā hònn-kî oo-suàn-thâu ê tsò-huat, kî-si̍t he a̍h bô siannh, suàn-thâu peh-peh hōo khui pha̍k hōo ta tō uân-sîng ā.
Ko-lê ài hang-hang hōo nńg tsiah tshiat ē khui.
Ko-lê ài hang-hang hōo nńg tsiah tshiat ē khui.
Sok-ka-kóng ài hang-hang hōo nńg tsiah ū huat-tōo áu hōo khiau.
Lí mī tsú kah sio-sio-sio.
Kuânn-thinn ê tsuí líng-líng-líng.
I ê bīn hún-hún-hún.
Puî-bah tsia̍h siunn tsē uì-uì-uì.
Lí ê phuê-hu bong--khí-lâi iù-iù-iù, bē-su ná gín-á--leh.
I tsiok tuā-khoo bah-bah-bah.
Hit luí hue khui kah âng-âng-âng.
Tsit ki tik-ko tn̂g-tn̂g-tn̂g.
Hit lia̍p tsio̍h-thâu tīng-tīng-tīng.
Tsit uánn thôo-tāu-thng khòng kah mî-mî-mî, tsiânn hó lo̍h-âu.
I ê phuê-hu pe̍h-pe̍h-pe̍h.
Suann-tíng lóng tà-bū, pe̍h-bông-bông siánn-mi̍h lóng khuànn-bô.
I kiann kah bīn-sik pe̍h-sut-sut.
Tshang-á kah tshài-thâu lóng pe̍h-tshang-tshang.
I ê phuê-hu pe̍h-tshang-tshang.
Guá ê ê-á sé kah pe̍h-siak-siak.
Lāu kut tīng-khong-khong, lāu phuê bē kuè hong.
Kng-iànn-iànn ê tiàm-lāi siánn-mi̍h lóng ū teh bē, tshù-pinn-keh-piah tsú-tshài ê sî bô iâm, bô tāu-iû, lóng ē kiò tshù--lí ê gín-á tsáu-lâi bé.
Tsiàu lí kóng, to káu tiám guā ā, guā-kháu ê thinn-sik ing-tong sī kng-iànn-iànn tsiah tio̍h! Sī án-tsuánn iáu-koh sī àm-phú-phú?
Gue̍h-niû kng-iànn-iànn, tsha̍t-á thau óo piah.
Tshut--khì ua̍h-thiàu-thiàu, tńg tshù tsia̍h tsi̍t-ē sí-khiàu-khiàu.
Lí thâu-mn̂g tshuì-tshiu pe̍h, lāu-khok-khok--ah, iáu-koh siūnn-beh kah lâng tshuā suí bóo--ooh?
Tán guá thàn ū tsînn liáu-āu, lán lâi-khì sè-kài kiânn-thàu-thàu.
I bô-mê-bô-ji̍t lâm-pak-jī-lōo kiânn-thàu-thàu.
I teh mn̄g ta̍k-ke beh tsia̍h siannh. Guá beh phang-kòng-kòng ê iû-tshang-piánn, lí--leh?
Phang-kòng-kòng koh phòng-phuê-phòng-phuê, tsin siūnn-beh kā thau tsim--tsi̍t-ē.
Ông thài-thài, lín sin-pū si̍t-tsāi tsin gâu, tsú kah kui toh phang-kòng-kòng.
Kin-á-ji̍t guā-kháu ê thinn-khì líng-ki-ki, khuànn lí kui ê lâng kuânn kah beh tòng bē tiâu ā, sing khì sé-sing-khu khuànn ē khah hó--bô.
Guá tú-tsiah khiâ oo-tóo-bái khiâ kah kui ê lâng líng-ki-ki, kám bē-sái sing hōo guá sé-sing-khu?
Tsit ki kiàm buâ kah lāi-siám-siám.
Hit ê tsa-poo tsia̍h kah puî-lut-lut.
Sin-niû-sann nā-bô âng-phànn-phànn, án-ne ná ē hí-khì?
Lí ê bīn âng-kì-kì, sī teh pháinn-sè--ooh?
Tsit lia̍p lìn-gòo khuànn--khí-lâi âng-kì-kì, ài kín tsia̍h, bô kiann ē siunn âng.
A-pah ê thâu-mn̂g pún-té oo-sìm-sìm, tsiah bô kuí nî suah lóng pe̍h--ah.
A-hiann, thâu-tsîng ê lōo oo-sô-sô, lán tō mài kiânn--kuè-khì--ah hó--bô?
Tshài-kue-pòo iōng kah kui tè oo-sô-sô, kín kā tàn hìnn-sak.
Tsit tíng bîn-tshn̂g e̍h-tsinn-tsinn, tàu kheh-sio.
Thôo-kha tú jiû hó, ku̍t-liù-siuh, tio̍h sè-jī liâu-liâu-á kiânn.
Bīn-iu-bīn-kat teh siūnn siánn-mih tāi-tsì?
Tsuì-bâng-bâng tshian-bān m̄-thang sái-tshia, ài kiò kè-tîng-tshia. Huînn-ti̍t liân tsiú lóng khai a, mài khiām tse m̄-tsiânn tsînn--lah.
Piān-tong sui-liân í-king líng--khì--ah, tān-sī muí tsi̍t tshuì lóng kám-siū ē tio̍h sio-kún-kún ê ài.
Sǹg guá pài-thok--lí, hit ki tê-kóo iáu-koh sio-thǹg-thǹg mőo bong.
Lí tsú tsi̍t ê pn̄g tsú kah kiâm-tok-tok, kám ē-tsia̍h--tit?
I kuânn kah phi̍h-phi̍h-tshuah.
I tī thôo-kha kho̍k-kho̍k-liàn.
Lí kiû ài khǹg hōo hó, bô tán--leh kho̍k-kho̍k-liàn ē tshuē-bô.
Tshù-lāi ê khang-khuè ta̍p-ta̍p-tih-tih, ta̍k hāng lóng ài guá tsò, ná tsò ē liáu.
Tshù-lāi ê khang-khuè ta̍p-ta̍p-tih-tih, ta̍k hāng lóng ài guá tsò, ná tsò ē liáu?
Lí bē ê mi̍h-kiānn lân-lân-san-san, lóng bē tsiâu-tsn̂g.
Lín nn̄g ê tī hia si-si-su̍t-su̍t sī teh kóng siannh?
Siann-siann-kù-kù lóng sī khi-phiàn--guá.
Lí tuì tsit ê lâng phôo-phôo-thánn-thánn sī ū siánn iōng-ì?
Tāi-tsì tsò bē hó, tshūn i án-ne suànn-hîng-suànn-hîng.
Kau-tài i tsò tāi-tsì, suànn-sian-suànn-sian, pān bē hó.
I pān tāi-tsì thuat-suànn-thuat-suànn, lóng tsò bē hó.
Tsit ê lâng gām-bīn-gām-bīn, koh siàu-siūnn beh kā guá kuái.
Hit ê lâng khiàn-thian-khiàn-thian, siūnn-beh niá tsióng-kim.
Tsit ê tsa̋u-lâng senn-liáu sán-thio-sán-thio, kám ē senn?
I sán-tiuh-tiuh, ná bô leh tsia̍h-pn̄g.
A-hông lâng láu-si̍t-láu-si̍t.
A-lī kóng-uē uan-uan-khiau-khiau.
A-tsì lâng kheh-khì-kheh-khì.
A-tsì lâng kheh-kheh-khì-khì.
I tsò-lâng khi-khi-khiau-khiau, bô a-sá-lih.
Thiann-kóng i tsò tāi-tsì kuí-kuí-kuài-kuài, hōo lâng sa-bô-tsáng.
Lo̍k-á hiann ài suí, ta̍k-ji̍t to tshīng kah pha-lí-phá-lih.
A-lîng lâng kheh-khì-kheh-khì.
Tsùn--ê káu-kuài-káu-kuài.
A-má tshoo-lóo-tshoo-lóo.
Uī-tio̍h kong-si ta̍k-ji̍t piànn kah bô-mê-bô-ji̍t ū siánn lōo-īng, in a̍h bē pun-âng.
Lán tau hué-sio-tshù--ah, lí koh bô-iàu-bô-kín!
Tsit khoo gōng-tuā-tai--honnh, bô-tāi-bô-tsì tsáu-khì kah lâng uan-ke, m̄-tsiah hōo lâng phah kah tsit khuán hîng.
Kú-kú-á tsia̍h tsi̍t pái guā-kháu, a-pah ê sim-tsîng khuànn--khí-lâi tsin sim-sik.
I thiann-liáu tshiò-tshiò-á bô kóng-uē tō tsò i tsáu--ah.
Lí kā guá tiām-tiām.
Tiāu-hueh kiam póo-hueh, hueh-lōo tiāu kah sūn-sūn-sūn, hōo lí suí-tang-tang, tsing khì sîn pá-tsiok!
Beh pàng pàng bô, m̄ pàng kín-kín.
Pênn-pênn ài lim som-jiông io̍h-tsiú, tō ài lim Pah-sian som-jiông io̍h-tsiú.
Lí tsò lí tsáu.
Tshiánn tshin-ài--ê lí mài tsò lí kiânn.
Guá thiann lí leh tshàu-tuānn.
Guá khah siūnn mā sī tshù-lāi ê káu-á.
Tshù-pinn-keh-piah bô si̍k-sāi.
Kiânn kuè-lâi kiânn kuè-khì.
Lâng-kheh ji̍p-lâi tsē ōo!
Ke-thng bīn-tíng ū tsi̍t iân iû, ài lim ài sing iōng khat-á pué--khui.
I tsiok gâu kah lâng kau-puê.
In ê kau-puê tsiânn tshim.
Lán nn̄g lâng kau-puê ū lua̋ tshim--leh.
Soo--sian-sinn leh kau-puê ê Tâi-uân-lâng ing-kai mā lóng sī ha̍k-tsiá.
Lâng kah lâng kau-tsè iā hó, puânn-nuá tsò-sing-lí iā hó, nā kóng-uē ē ha̍h tō ē-tàng lí-hiann-guá-tī.
I tsai-iánn, uānn-tsún beh kà in tì-sik kah tō-lí, thâu-sing tiānn-tio̍h ài kah in pua̍h-kám-tsîng.
A-ióng--á tsē siánn-mih tshia khì siōng-pan?
A-kun--á sī tsē siánn-mih tshia lâi? Ná ē kàu tsit-tsūn iáu-buē kàu.
Tiān-sī kóng tsit lé-pài ê thinn-khì siánn-khuán? Tshut-mn̂g kám su-iàu tsù-ì siánn-mi̍h?
Tshiánn-mn̄g Kok--á sī-án-tsuánn khuànn--khí-lâi bô tsing-sîn? Tsa-àm khùn bô pá sī--m̄? Ia̍h-sī tsa-àm sńg kui mê?
Tsiok tsē lâng leh ioh A-la̍k-á ē tī siánn-mih sî-tsūn tó-tànn.
Pē-á-kiánn thâu tsi̍t pái tsú-pn̄g beh kā bú--á tsò-senn-ji̍t, khuànn--khí-lâi tsin phong-phài, siūnn bē kàu "Pn̄g hó, tshài bô hó".
Pháinn-sè, á-bē kuat-tīng beh tiám siannh.
Tú-tsiah ê tāi-tsì, guá khah pháinn-sè, tshiánn koh hōo guá tsi̍t pái ki-huē.
Lí lâi guá tsia m̄-bián kheh-khì, tsīn-liōng tsia̍h bô iàu-kín.
Ti-á tshī kàu puànn nî tō ē thâi-tiāu.
Bián khó-lū hiah tsē, m̄-kuán àn-tsuánn khì tsò tō tio̍h--ah.
Tsia ū tsi̍t tè toh-á, tíng-kuân ū tsi̍t pún tsheh.
Guá ē lâi.
Guá buē lâi.
Lí lâi thiann siánn-lâng leh tshiùnn-kua.
A-pô kah in sin-pū bô tuà tsò-hué.
Jī-peh ê tsìng-thâu ná lâi ná tshiūnn sit-tì ê khuán, kín kiò in kiánn tshuā khì hōo i-sing khuànn.
Su-niû kìng-liân m̄ tsai A-kiat-á sī siánn-lâng.
Kang sió-tsiá kah a-pô bô-kāng lâng, lí m̄ hó jīn m̄-tio̍h--khì.
Tsa-poo--ê tuā-pōo-hūn lóng tsáu khì too-tshī tsia̍h-thâu-lōo.
Hōo-kháu tī suann-khu ê tsa-bóo-lâng pí tī tsng-kha--ê khah tsē.
Sī hōo-kháu tī tsng-kha ê ta-bóo-lâng pí ta-poo-lâng khah tsē, a̍h-sī kóng hōo-kháu tī suann-khu ê ta-poo-lâng pí ta-bóo-lâng khah tsē?
Sat-ba̍k-á tī tsá-tsîng sī siánn-mih khuán lâng leh tsia̍h--ê?
Sat-ba̍k-á tû-liáu kāu-tshì í-guā, koh ū siánn-mih ti̍k-sik?
Tshī sat-ba̍k-á siōng thâu-sing ài tsù-ì siánn?
Sat-ba̍k-á ê hî-lân ū nn̄g-pah-guā phìnn, bah-tsit tshinn-tinn, ka-tsiah-phiann tsia̍h tio̍h tshoo-si.
Lāu-su ê kóng-huat kah pîng-iú ê kóng-huat, tó tsi̍t ê sī tio̍h--ê?
Siūnn khuànn-māi, kóng khuànn-māi, bé-á kah iûnn-á tsha tī toh?
Âng-tsîm sī tsîm-á ê tsi̍t tsióng. Tsin pháinn, bô hó lia̍h.
Tsit nn̄g tsióng hê-á ê thé-hîng tuā-sè tsha-put-to.
Tsit tsiah báng-á tsin gâu bih, hōo lâng tshuē bô.
Tsit phinn ián-suat ê piau-tê hō-tsò siánn-mi̍h siōng sik-tòng?
Ò-tsiu ê tshiū-nâ sī-án-tsuánn ē hué-sio-suann?
Bô lí jīn-uî ing-kai ài iōng siánn-mih hong-huat lâi khan-sîng in nn̄g ê?
Tsit nn̄g ê uānn-thiap--ê kám-tsîng tsin hó, liân tshia mā kāng sik-tsuí.
A-pah a-pah, thâu-tú-á a-kong kóng "tsia̍h sái" sī siánn-mih ì-sù?
Hngh, tsit pái kóng-uē tsiah-nī sáng, lí ê lak-tē-á-lāi it-tīng sī pha-lí-phá-lih.
A-pó lâng-bīn khuah, ìng-siû tsin tsē, tiānn-tiānn hōo in bóo hiâm khai-siau siong-tiōng.
Ke-tse í-king tuì Hiong-káng thuànn kah kui A-tsiu, ta̍k-ke tio̍h-ài tsù-ì.
Guá sî-kan ná ū hiah liōng-siōng, tī tsia thiann lín teh kóng hia-ê gōo-sì-sann--ê.
Uī-siánn-mih bē-tàng án-ne?
Ū khó-lîng kuè kuí tang āu, gín-á tō bē-līn-tit Hue-lian tàu-té senn siánn khuán?
Tsū sè-hàn kàu tuā-hàn, lí īng--ê, tsia̍h--ê, tó tsi̍t ê m̄ sī guá bé hōo--lí--ê?
Tó tsi̍t tiâu lōo sī tio̍h--ê?
Tsia ê niau-á tsin ài kah lâng tàu-tīn.
A-kong kóng lâi Tâi-uân ê tsiáu-á ū tsió-sòo ē lâu--lo̍h-lâi.
Tán gín-á nā muá-gue̍h, gún hi-bāng lâi tsia tīng piánn sàng--lâng.
Kóo-tsá-lâng kám-kak senn ta-poo khah iânn senn ta-bóo.
Tshit kang lāi tshiánn tī ì-kiàn tiâu-tsa-pió kā lí jīn-uî ìng-tong ài kái-tsìn ê sóo-tsāi siá--lo̍h-lâi.
Guá bô-îng liáu tō suî kuè--khì.
Tshuē tông-o̍h khì hit king tiàm tsia̍h-pn̄g, sui-jiân bē pháinn-tsia̍h, m̄-koh kui ê khuân-kíng bô siánn uē-sing, piān-sóo mā lah-sap-lah-sap khuán.
Lí kám ū jīn-tông hit uī kì-tsiá ê pò-tō hong-sik?
Lí kám iáu-koh ū kî-thann ê hong-huat lâi tsóo-tòng siu-huat?
M̄-kuán siánn-mih tsîng-hîng, tuì lîn-khuân ê kan-sia̍p lú tsió lú hó.
Su-hiann kóng siánn-mih huân-sū lóng ài sing tshíng-sī phôo-sat, ta̍k-kang liām-king siau-tsai-kái-eh, guá tsiah bô leh sìn hit thò.
Tsit phinn bûn-tsiunn siōng tsú-iàu sī teh suat-bîng siánn-mi̍h?
Tsún-nā kuann-guân kah bîn-kan ha̍k-tsiá tuì khuân-phîng ê ì-kiàn bô-kâng, tsiàu-lí kóng ha̍k-tsiá ê ì-kiàn khah tiōng-iàu.
A-pah lé-pài tshuā sió-tī khì peh-suann, tī suann-kha khuànn-tio̍h tsi̍t bué tsuâ, hāi i kiann kah tsit-má iáu phi̍h-phi̍h-tshuah.
Lâng-kheh lán lāi-té sing tsē--tsi̍t-ē.
Lâng-kheh beh tiám siannh? Tsia̍h-pá tsiah sǹg tō hó.
Lâng-kheh beh tiám siannh? Tsia̍h-pá tsiah sǹg tō hó.
A-tī-á bîn-á-tsài ē kàu hia.
A-sing kin-á-ji̍t ū khì kong-si.
Tshin-ke kin-á-ji̍t ē lâi tsia?
Khì-siōng pò-kò ū kóng āu lé-pài-jī ē thàu-hong, tshut-mn̂g siōng-pan m̄-thang bē-kì-tit tha̍h tsi̍t niá kāu--ê.
Tâi-pak kàu Ko-hiông ài guā kú? Ing-kai bián guā kú--honnh?
Kheh-thiann tuā-mn̂g hiòng siánn-mih hong-hiòng?
Lí sī tuì tó-uī tit-tio̍h tsit tsiah ang-á--ê?
Tī Tâi-uân tsia̍h kuah-pau ū-tang-sî-á ē phuè siánn-mi̍h tsò-hué tsia̍h?
Tâi-uân-lâng ài tsia̍h kuah-pau, sī in-uī tsia̍h kuah-pau siōng-ting siánn-mih ì-hâm?
Tó tsi̍t hāng kóng-huat sī tsìng-khak--ê?
Tó tsi̍t khuán sé-thâu-tsuí siōng thian-jiân? Lâi bé nn̄g-kuàn-á tńg-khì tshì khuànn-māi--á.
Tó tsi̍t khuán sé-thâu-tsuí siōng thian-jiân? Lâi bé nn̄g kuàn tńg-khì tshì khuànn-māi.
Gán-tsiân ū tsin tsē pē-bú, a-kong a-má lóng tuè gín-á kóng Huâ-gí, bô beh kóng ka-tī ê bú-gí.
Hit uī Tsu a-î bat--lí. Lí kám bat--i?
Bûn-huà siōng iáu-ū tsin tiōng-tāi ê ì-gī.
Lí bô-îng suah--buē?
Bô-îng, tán--tsi̍t-ē tsiah kóng.
Lí it-tīng ài khah tsín-tsok--leh!
Tsa-àm tē-tāng, tsin khióng-pòo!
Kok-lâng tsia̍h kok-lâng ê.
Muí tsi̍t pue lóng ū hē-to̍k.
Ta̍k lia̍p lóng suí.
Hit tsiah tsin pháinn.
Kāng-khuán, bián sio-tshiúnn.
Hó ê kuàn-sì ài î-tshî.
Suí ê mi̍h-kiānn ta̍k-ke lóng ài khuànn.
Hó ê pn̄g sī thinn-kong-peh--á sù hōo--lán--ê.
Khì tsi̍t-ē bē kóng-uē.
Guá kā i kái-sueh hit hāng tāi-tsì.
Guá kā kái-sueh hit hāng tāi-tsì.
Guá hiòng i sueh-bîng hit kiānn tāi-tsì.
Guá khui-phuà hit kiānn tāi-tsì hōo i tsai.
Guá hōo i tsi̍t pún tsheh.
Guá hit pún tsheh hōo--lí.
I bô lâi hōo guá tsin huân-ló.
Guá the̍h phue hōo lí khuànn.
A-kong kóng-kóo hōo sun-á thiann.
Lí tio̍h tsia̍h-pá.
Lí tio̍h ài tsia̍h hōo pá.
Lí tio̍h ài khùn-khùn hōo pá.
Lí tio̍h kā pn̄g tsia̍h-liáu.
Lí tio̍h kā pn̄g tsia̍h hōo liáu.
Lí ài siá hōo kín.
Bián siá tsiah kín.
M̄-bián buâ hiah pênn.
Lí sī beh kā só--á phah hōo sí tsiah kam-guān sī--m̄? M̄-hó koh phah--ah--lah.
A-pah mài phah--ah, āu-pái m̄ kánn--ah.
Sī siánn-lâng kiò lí thau-the̍h sann-tsím ê tsînn?
Guá beh phah hōo lí bē kiânn-lōo.
Guá beh phah hōo lí bē-kiânn--tit.
Lâng leh siūnn pān-huat kā mn̂g phah--khui.
I lâng leh bô-îng kòng-phuà hit tè po-lê.
Tse khah hó.
Kin-á-ji̍t tshù-lāi ū lâng-kheh.
Kin-á-ji̍t tshù-lāi bô lâng-kheh.
Tse ū suí.
Suî huán-ìng--kuè-lâi, ū khiáu.
Tsin-tsiànn sī lâng suí koh khiáu.
Guá ū huann-hí.
Bô huann-hí.
I kū-nî ū tuà tī tsia.
Piah-tíng ū kuà nn̄g pak tôo.
Tsuè-kīn kuè-liáu àn-tsuánn? Tsit-má sin-thé ū khah hó--bô?
Ū, tsuè-kīn sin-thé ū khah sóng-khuài.
Án-tsuánn, gún tsa-bóo-kiánn ū gâu--bô?
Ū, tsin gâu tsin gâu.
I bô tī tshù.
I bô siu-lí.
Hāi ā, tsiah uànn--ah lóng bô khuànn-tio̍h i ê lâng.
Guá pîng-iú bô kuí ê.
Thàn in ang tsit kuí kang bô tī i sing-khu-pinn, guá sió kā kuan-sim--tsi̍t-ē.
Lâng bô sóng-khuài tō hōo hù-kīn ê i-sing sió iánn--tsi̍t-ē.
Lâng bô-ài--lah.
A-tsùn--á í-king bô ài-jîn ā.
A-ta̍t--á í-king bô ài--lâng--ah.
I iā siūnn-beh kà lâng tha̍k-tsheh?
Lí iā bô kóng.
Tse iā ài, he iā ài.
Kuán-thāi lâng tshuì-tshiu beh lâu tiàm tó tsi̍t pîng.
Kuán hó ka-kī ê tāi-tsì tō hó, lán bô tsâi-tiāu kuán pa̍t-lâng ê îng-á-tāi.
Án-ne guá bô kín lâi tsông tsi̍t-tâi-á tiān-sī bē-saih.
Āu-pái guá ē tsún-sî.
Guá ē kuai.
Guá ē kàu.
Guá bē kàu.
Guá ē lâi.
Guá bē lâi.
Lí lâi thiann khuànn siánn-lâng leh ai-pē-kiò-bú.
Khó-lîng bô-huat-tōo tsún-sî, sit-lé.
Lí hōo phiàn sì-tsa̍p khoo khì.
Tsia̍h kàu lāu tsiah tsai sí.
Tha̍k-tsheh tsuan-sim tsò ē kàu, tshiùnn-kua, ūn-tōng ta̍k hāng gâu.
Kang-hu kàu tshù, beh tsia̍h tō ū.
He m̄ sī guá.
He tō sī guá.
He tiō sī guá.
Kàu-tshâi siat-kè liáu bái tian-tò oh kà, pháinn o̍h.
Nǹg bē kuè.
Guá mi̍h-kiānn tsò bē hó-sè.
Guá mi̍h-kiānn tsò beh hó-sè ê sî tio̍h sing kā lí kóng--tsi̍t-siann.
Guá tán tsiok kú--neh!
Phue i siá--kuè--ah.
A-san--á pa̋ mē--kuè--ah.
Uī-tio̍h lí i tsia̍h tsiah tsē khóo.
Tsit tiâu lōo guá tsiânn si̍k.
Tiān-iánn guá sī tsiânn ū hìng-tshù, tān-sī khióng-pòo-phìnn guá to̍h bô siánn hìng-tshù--ah.
Im-ga̍k i siōng ài.
I tuì tsit ê siā-huē kài kuan-sim.
Tuì tsit ê siā-huē i kài kuan-sim.
Tsit ê siā-huē i kài kuan-sim.
Lí beh kóng siannh guá lóng tsai-iánn.
Lí ê ì-sù guá liáu-kái.
Guá í-king bú tshing-tshó tsit kiānn tāi-tsì--ah, to-siā lí lâi guán tau kā guá thong-ti.
I ê siau-sit guá í-king tshing-tshó--ah, to-siā lí tsuan-kang thè i tsáu--tsi̍t-tsuā.
Ma̋ nā tsai guá tō hāi.
Sì liâu í-á la̍k ê lâng tsē.
Se-iûnn ê Kuí-á-tseh ta̍k-ke tâng-tsê kuè.
A-ióng--á o-ló guá kha-tshiú mé.
Hā-khò liáu-āu lāu-su kiò guá khì pān-kong-sik.
Nn̄g sann nî tsîng Tâi-pak iáu bô tsiah tsē lâng.
Bē-saih! Bē-saih!
Lâi-khì!
Sé hōo tshing-khì!
Khì hōo i sí!
Kā guá tòng--leh!
Kā guá thiann-tshuì!
M̄-koh ū tsi̍t ê a-peh--á i tsin tàng-sng, sǹg-puânn tia̍k-tia̍k--leh kóng: "Aih-iah, án-ne m̄-thang!"
Tsit tuì lāu-tiâng-siū ang-á-bóo khan-tshiú kui-sì-lâng, tsò-hué siú-hōo tsit tuānn tin-kuì ê ài-tsîng.
Tō-ián Iûnn Ngá-tiat iau-tshiánn Sìn-ga̍k-thuân ê tsîng tsú-tshiùnn Sìn kah tsa̍p-kuí ê gī-kang, tàu hip huán-hu̍t kóng-kò.
Ang m̄-ti̍nnh bóo, bóo m̄-ti̍nnh ang.
Tī Tsó-iânn ê Hông-lâm, Hông-gē sok-sià pau-kuat bô kāng sî-kî ê kiàn-tio̍k siat-kè, sī tsuân Tâi-uân tsîng-kàu-tann siōng uân-tsíng ê siā-khu.
In-uī hueh-gâm tiānn-tiānn su-iàu huà-liâu, tī-liâu kuè-thîng hōo i thiànn-tiuh-tiuh.
Hòng-pńg liáu-āu tsiah lâi, m̄-kánn kah lâng sio tòm-thâu.
Tshiánn lí tī "tonn" tsi̍t siann liáu-āu khai-sí lâu-uē, to-siā.
I kóng kan-ná tsu-bī tsiânn tsán, sió-khuá kam-tinn kam-tinn, tsia̍h tio̍h tshuì-khí-nuā to̍p-to̍p-tin.
In-uī kuè-bín, tì-sú kuà tshiú-tsí ê tò-tshiú bué-jī-tsáinn tsíng kah kah ian-tshiâng pênn tuā.
Lōo beh tsê-tsánn siāng kín mā sī mê-nî nî-tiong.
Kiû lí hōo pháinn-lâng kiàn-siàu, hōo in tī im-kan tsīng-tsauh-tsauh.
Lán lâng nā tio̍h-tshenn-kiann, sim-tsōng phi̍h-pho̍k-tsháinn, tshuán-tuā-khuì, tshiú tsū-liân ē khì so-lua̍h ka-tī ê hing-khám.
Tsit-sî iū-koh pàng-phàu, tuā-lô-tuā-kóo, tshinn-tshinn-tshānn-tshānn.
Guá ê ling-tsuí tsha̍uh-tsha̍uh-tih.
Lí mài heh-kiann--guá, hāi guá sim-kuann tshia̍k--tsi̍t-ē.
Ū-tsînn ê tsa-poo-lâng tshuā sam-tshe-sù-tshiap sī tsin sù-siông ê tāi-tsì.
Kui-lōo kóng-pò tiān-tâi tī guá hī-khang-pinn tshia̍uh-tshia̍uh-kiò, uē kóng bē thîng.
Beh hōo lâng tshiánn, ta̍k-ke lóng tshīng kah hóng-tshiauh-tshiauh.
Tī hn̄g-hn̄g ū thiann-tio̍h kuí ê hū-jîn-lâng tshinnh-tshinnh ê siann.
In tau hit tiunn bîn-tshn̂g sī la̍k tshioh gōo tshioh--ê, ia̍h-sī la̍k tshioh sù-hong--ê?
Huat-īnn í-king huat-tshut thong-tship-līng, Âng--sian-sinn tshah si̍t to lân pue.
Keh-piah a-peh ha-tshiuh--tsi̍t-ē suah siám-tio̍h io.
Há-tshiuh hiah tuā-siann sī beh sí-lâng--hiooh.
I tshi̍h-tshi̍h-tshn̍gh-tshn̍gh teh háu, lí kám lóng bô thiann--eh?
Lán kám tio̍h koh huân-ló āu-pái i ē bô-iàu-bô-ì tō tshò tshiū-á, thiah li̍k-sú kiàn-tio̍k?
Iâm tsi̍t-tshok-á tō hó--ah.
Ah tsit tiâu tsînn kám the̍h ē tshuaih?
Guá í-king hun ē tshuái hong-hiòng.
Guá í-king hun ē tshua̋i hong-hiòng.
Lí tō mn̂g--honnh tsua̋nn lóng tshuànn-tshuànn--khí-lâi.
Thiann i khàu kah tsin tshám-tshueh, sí ang thâu-khak tshah pe̍h hue. Siūnn-beh koh mn̄g tsi̍t kù uē, kiann hōo i mā bē-hiáu sueh.
Ba̍k-tsiu tshuh-tshuh, piān-sóo khuànn-tsò hoo-thé-luh.
Tshiánn lí kā hun tshuh hōo hua.
Thng siunn tīnn, guá bô sè-jī tsiak-tio̍h lí ê khòo.
Kin-á-ji̍t PM jī tiám gōo tsiânn kuân, ta̍k-ke mn̂g lóng kuainn kah ba̍t-tsiuh-tsiuh.
Tī hia khuànn ê lâng, iā sī sam-sam-ngóo-ngóo, tshinnh-tshinnh-tsngh-tsngh.
Liàn-liàn--leh, tsuāinn-tsuāinn--leh, bô kàu gōo hun-tsing tiū-tsháu pīnn-tshut hue-jī.
Hué tsua̋inn sio-liáu-liáu.
Ta̍k-ke lóng sī thâu it pái pòo-tshân, kiat-kó tō sī ng-á tshah kah uai-uai-tsuāi-tsuāi.
Tshin-tshiūnn tinn-kué, pat-pó-pn̄g tíng nî-tsueh tsia̍h-mi̍h, lóng ài iōng tsu̍t-bí lâi tsò.
I hōo a-kong sīng pháinn--ah, put-sî tī hia siū-khì tiunn-tuah.
I ê bīn phòng-phuê-phòng-phuê, tuainn-tuainn-tuainn.
Lâng m̄ sī i thâi--ê, i lo̍h-bué bô hông kuainn, tsū-án-ne tuaih.
Iáu-m̄-koh in-uī thinn-khì bái, bô-huat-tōo koh pue tuài Tâi-uân.
In kā tshing pah nî ê hong-kiàn tsè-tōo phah-phuà, khai-tshòng Ji̍t-pún hiān-tāi-huà ê ki-tshóo, bué--á kuann-liâu kah tsìng-kheh tua̍t-tshú sîng-kó。
Tsi̍t-ē thiann-kóng uē-sing-tsuá beh khí-kè, ta̍k-ke lóng bé lâi tún tshù-lāi.
Lí kiânn-lōo ná ē kuài-kuài，kám-sī khì uaih-tio̍h。
I thâu tsi̍t pái tshut-mn̂g tsò-sing-lí, iân oo-kuânn ê ke-á-lōo ua̍innh-ua̍innh-á kiânn, tshuì-khí-kin kā kah khia̍k-khia̍k-kiò, m̄-kánn tuā-siann huah-bē.
Lín nn̄g khoo kiânn-lōo ua̍innh--leh ua̍innh--leh, kiânn khah kín--leh--lah!
Tik-á huat-tshut "inn-inn-uāinn-uāinn" ê siann.
Sán-pô pak-tóo tshiâu liáu-āu, gín-á senn lo̍h thôo-kha-tau, suî-sî khàu kah uannh-uannh-háu.
Thiann-kóng gín-á-lâng phah-uh-á khah gâu tuā.
Thiann-kóng gín-á-lâng khoo-uh-á khah gâu tuā.
In tshiú-ē ké tian-kông, tī siânn-mn̂g ê mn̂g-sìnn luān siá luān ui̍h.
Lí tsînn tio̍h-ài tē hōo hó, m̄̄-thang hōo lâng tsián--khì.
Lí tsînn tio̍h-ài tē hōo hó, m̄-thang hōo tsián-liú-á tsián--khì.
“Lín kiám bô kóng, iáu ū sì ge̍h-ji̍t, tsiū siu-kuah ê sî kàu--mah? Guá kā lín kóng, gia̍h-ba̍k khuànn hn̂g í-king si̍k, thang kuah--lah.”
Guá nā mn̄g hia ê hiann-tī kóng, “Lín ū siūnn-beh koh tńg-lâi sai-pōo ah bô?” In kóng, “Siūnn sī uē siūnn, tsóng--sī āu-suann thôo tsin liâm,” ì-sù sī kiânn-buē-khui-kha, in-uī hó thàn-tsia̍h, thài ū-iánn āu-suann ê thôo ū liâm--leh?
Tang-pōo Thuân-tō Kiàn-bûn-kì, Tân Kàng-siông tù, it kiú lio̍k it
Kàu hit ē-àm, oo-àm-mî pik-uá, sì-uî lóng an-tsīng ê sî, Má-lī ê sim tsiū tsiām-tsiām kám-kak koo-tuann put-an, kiann-hiânn. In-uī i lóng m̄-bat tsi̍t ê tī tsit-khuán àm-sàm ê sóo-tsāi kè-mî. Sóo-í Má-lī tsí-ū phō káu-á tī i ê sin-pinn m̄-kánn khùn, lâi teh tiunn-tî.
Má-lī ū-sî tio̍h īng siang-tshiú lâi am i ê ba̍k-tsiu, ū-sî that-ba̍t i ê hī-khang, kiann-liáu khuànn-tio̍h sím-mi̍h, thiann-tio̍h sím-mi̍h. Si̍t-tsāi Má-lī suè-suè ê sim lóng bô-huat-tōo thang tam-tng tsit-tsióng ê kiann-hiânn.
Tsháu-tui-tíng ê Bîn-bāng ── Jî-tông Tsong-kàu Kòo-sū, N̂g Huâi-un tù, it kiú ngóo ngóo
Ū-tsi̍t-ji̍t guá tī kue-lōo teh kiânn ū tú-tio̍h tsi̍t ê sè-hàn gín-á hiong-hiong tsáu-tshuàn kè--khì. Hit-sî lo̍h-seh tú-á tsînn, kue-lōo tshî-tshî. Hit ê gín-á bô suè-jī, teh tsáu ê sî kha tio̍h-tak pua̍h-tó.
Kè kuí ji̍t koh tit-tio̍h ki-huē thang kiat khiam-sùn, un-jiû ê ké-tsí, tsiū sī guá ê tsa-bóo-kiánn ê thâu-ke-niû koh lâi guán tau bāi--i.  iáu-kú guá lōo-bé kā i hē. Thâu-ke-niû khuànn-kìnn guá án-ni, put-tsí kî-kuài, khuànn i ê khuán-sit tshin-tshiūnn tsai i iā ū m̄-tio̍h. Beh khì ê sî kā guá kóng, “Lí ê tsa-bóo-kiánn nā beh tshiánn tuà teh kè tsi̍t lé-pài iā thang.”
Sin-bûn ê Tsa̍p-lio̍k, it kiú it sam
Guā-kok-lâng o-ló lán ê Tâi-uân siù-lē; ū-iánn,láu-si̍t bô tshò-gōo. Lán Tâi-uân ê suann ki̍k hiông-tsòng, ki̍k ū piàn-huà, koh-tsài sī ki̍k tshong-tshuì, ki̍k tshénn-ba̍k, sî-siông ū gîn-sik ê hûn, tsāi hia-ê tshenn-ling-ling ê suann-tsiam ê tiong-kan teh kún teh giâ. Sóo-í tsē-tsûn tuì hái tiong-ng hn̄g-hn̄g khuànn, tik-khak sī hui-siông suí. M̄-nā án-ni, tsiū sī tuì kīn-kīn khuànn, Tâi-uân thâu kàu bué put-lūn tó-lo̍h tsi̍t sóo-tsāi, tshiū-ba̍k put-sî tshenn-tshuì, hue-tsháu put-sî iām-sīng; ū kî-khá ê bué-ia̍h tī hit tiong-kan teh bú, hó-siann ê thâng-thuā tsiáu-tsiah teh thî teh tshiùnn, uán-jiân sī tsi̍t ê tuā kong-hn̂g.
Tshin-tshiūnn án-ni lâi kóng, tsāi lán Tâi-uân kīn-kīn tsi̍t-tiap-á-kú ê kang-hu, ài suann tsiū ū suann, ài hái tsiū ū hái, beh jua̍h tsiū ū jua̍h, kuânn tsiū ū kuânn. Sóo-í thang kóng Tâi-uân sī tsi̍t ê sió Tang-iûnn. Lán Tâi-uân ū tsit-khuán thian-jiân ê hó kíng, hó khì-hāu, tsiong-lâi nā-sī koh īng-sim ke lâng ê kang-hu tuā-tuā lâi tsíng-tùn, tik-khak ē tsiânn-tsò Tang-iûnn ê tuā kong-hn̂g, hōo Tang-iûnn ê lâng tsi̍p-uá lâi hióng-hok an-lo̍k.
Tsa̍p Hāng Kuán-kiàn, Tshuà Puê-hué tù, it kiú jī sù
Lūn siá pe̍h-uē-jī khah-iânn siá Tiong-kok-jī, tsiū sī kuē siá, koh ta̍k-jī ū jī thang siá, in-uī Tiong-kok-jī put-tsí oh siá, tshián-ha̍k ê lâng buē-hiáu-tit siá khah tshim ê jī, ia̍h lóng buē-hiáu-tit siá phue; siat-sú ū-sî siá phue, kî-tiong siông īng thóo-jī, lóng bô kué-seh, hōo khuànn phue ê lâng buē bîng i ê ì-sù, tsiū uē tshò-gōo, nā-sī phok-ha̍k ê lâng siá phue, khah siông sī īng tshim ê jī-gán, hōo lâng khuànn-liáu lóng buē-hiáu-tit, m̄ ta̍t-tio̍h siá pe̍h-uē-jī ê phue, ta̍k-kù hun-bîng lóng buē tshò-gōo, ia̍h-sī kuē siá, lâng nā o̍h siá, kiám-tshái tsi̍t ge̍h-ji̍t, kiám-tshái kuí-nā ge̍h-ji̍t, put-lūn ta-poo-lâng, hū-jîn-lâng, í-ki̍p gín-á, lóng-tsóng uē-hiáu-tit siá phue, koh sóo siá ta̍k-kù hun-bîng, hōo khuànn phue ê lâng it-tsīn uē-hiáu-tit i ê sū, bián tì tshò-gōo .
Lūn Pe̍h-uē-jī ê Lī-ik, Ia̍p Hàn-tsiong Bo̍k-su tù, it pat pat ngóo
Guá tsiàu guá gû-gōng ê ì-kiàn, tsiong pe̍h-uē-jī kap Khóng-tsú-jī sann-pí lâi lūn, m̄ sī hiâm Khóng-tsú-jī bô-lōo-īng; put-kò kóng pe̍h-uē-jī khah khuài bat, hōo lâng khah kín tsìn-pōo ; m̄-bián kàu kú-kú tiānn-tiānn hōo jī pa̍k--teh . Iū-koh ha̍p tī lâm hū ló iù, pîn-tsiān hù-kuì ta̍k-tíng ê lâng lóng tha̍k ē khí. Án-ni kiám m̄ sī put-tsí tuā lōo-īng?
Pe̍h-uē-jī ê Lī-ik, Lâu Bōo-tshing tù, it pat pat lio̍k
Kīn-lâi tī Buán-tsiu lóng bô sím-mi̍h thiann-kìnn kau-tsiàn ê siau-sit. Tsóng--sī peh-gue̍h sann-tsa̍p hō tī Huâ-thài-tó sai-pîng-huānn, ū tsi̍t sóo-tsāi hō-tsò Tsi-ka-kau hia ū tuā kau-tsiàn. Ji̍t Ngôo sio-thâi gōo tiám-tsing kú. Ngôo sí--ê ū pah-sann miâ, Ji̍t sí-siong tshit ê. Ji̍t ū tit-tio̍h Ngôo ê kun-tsong put-tsí tsē. Liáu-āu Huâ-thài-tó lóng an-tsīng.
Tī Tang-kiann tsē-tsē lâng teh gī-lūn in siânn--ni̍h ū hiah-nī tuā jiáu-luān khah-tuā-bīn sī in-uī kíng-tshat lām-sám pui̍h to khì thâi lâng. Sóo-í teh tsham-siâng jiân-āu kiám-tshái m̄-tsún kíng-tshat hâ to, kan-ta hōo in hâ thuî-á tshin-tshiūnn se-kok kíng-tshat ê iūnn. Tī tsa̍p-it hō, Ji̍t siōng-tíng ê tsiàn-lām hō-tsò Sam-li̍p, hut-jiân huat-hué tī Tsò-sè-pó ê káng-lāi. Pa̍t ê tsiàn-tsûn phài tsuí-ping lâi tàu phah-hué, m̄-kú Sam-li̍p ê hué-io̍h-khòo ū huat-hué, tsûn tsiū liâm-tiâu tī hái-té. Sí-siong ê ping tsin tsē, iā tshuē lóng bô sin-si--ê ū la̍k-pah miâ. Iáu-buē tsai khí-hué ê in-tuann.
Kau-tsiàn ê Siau-sit, Tâi-lâm Hú-siânn Kàu-huē-pò Pian-tsi̍p-sik tù, it kiú khòng ngóo
Guá tsi̍t-sî ka-kī kám-kak tsa̍p-hun ê pháinn-sè. Sim-kuann-kóo pho̍k-pho̍k-tshíng, bīn tsiū huat-hōng, tāi-khài kánn ū âng-âng. Nā-sī i tian-tò sī tsin tāi-hong hāi-tsāi. Guá tsi̍t-sî sui-jiân sī tsin pháinn-sè, m̄-kú it-kiàn tuì tsit ê lú-sìng ná-tsún tī sím-mi̍h sóo-tsāi bat khuànn i ê bīn, jî-tshiánn sī tsin si̍k, uán-jû tsá bat sann-bat ê khuán-sit. Nā-sī tsit-sî khah siūnn to siūnn put tshut i ê miâ.
Keh kuí-nā ji̍t lóng bô tsiap-tio̍h huê-phue, sim tsin tio̍h-kip, sî-sî tán-hāu. Hut-jiân tī tsi̍t ê mńg-poo pàng-khò āu ū iû-tshai the̍h tsi̍t tiunn phue lâi. Khuànn hit ê phue-lông tsiū tsai sī tsi̍t ê lú-sìng kià--ê phue. Guá ti̍t-kak sī Biāu kià--ê. Tsiap--lâi tsiū tsáu-khì tsi̍t uī siok-tsīng ê sóo-tsāi lâi khui. Kó-jiân sī, tsin huann-hí kā i tha̍k. Lāi-iông siá án-ni.
Thiànn Lí Iânn Kè Thong Sè-kan, Luā Jîn-sing tù, it kiú ngóo ngóo
"Guá tsí-sī tuè lí teh khuànn." Tsa-bóo gín-á ua̍t-thâu--kuè-lâi, iōng tsi̍t ê thian-tsin koh lōng-bān ê tshiò-iông kā ìn, "Mā m̄ tsai-iánn lí uī-siánn-mih tī hia leh thóo-tuā-khuì."
"Lí khuànn hit ê ting-thah. Thó-hái ê lâng ē-tàng uá-khò ting-thah lâi tshuē-tio̍h khò-huānn ê hî-káng. Siàu-liân ê sî, mā siūnn-beh tshan-tshiūnn ting-thah lâi hōng-hiàn ka-kī. Tsóng--sī, tsit-tsūn ka-kī suah bê-sit tī oo-oo-àm-àm ê hái tiong-ng."
"Gún tsng-kha gín-á khah m̄-bat, lāu-su án-ne kā gún kóo-lē--kuè, āu-pái guá tiō tsai-iánn tsok-bûn ài án-tsuánn siá--ah! Āu--lâi khì Sió-ke-lang-á tha̍k tshoo-tiong, lāu-su tshut tsi̍t ê “Hong-thai-thinn” ê tê-bo̍k hōo gún siá. Hit nî káu--gue̍h tú-á thàu hong-thai, tsi̍t-sî khe-tsuí tiùnn kuân suah tsò-tuā-tsuí. Tsuí im kah beh kàu bîn-tshn̂g-tíng. Lí tshù--nih nā im-kuè tsuí, khó-lîng tiō tsai-iánn, he ká-ná sè-kài tuā-luān--leh. Ke-á, ah-á kuánn-khì bîn-tshn̂g-tíng--bô-tánn-kín, liân tshân-lê, tsuí-ke, tsuí-tsuâ to sô--ji̍p-lâi. Hit-sî, gún lāu-pē tú-hó tī guā-kháu tsoh-sit bô tńg--lâi. Guá tiō tsiong gún hiann-tī tsí-muē án-tsuánn tī kiann-hiânn tiong kāng-sim ha̍p-li̍k, bē-su té-khòng kiōng-huí-á phah--kuè-lâi tsit bōo siá--lo̍h-lâi, koh ka-siōng kiat-bué siōng tsing-tshái tsit tuānn."
Ài Lí Kap Ài I Pînn-á Tsē, Lôo Tàn-tshun tù, it kiú kiú tshit
